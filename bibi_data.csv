תאריך,סוג,טקסט
7.10.2023,הצהרה,"אזרחי ישראל, אנחנו במלחמה. לא במבצע, לא בסבבים. במלחמה. הבוקר חמאס פתח במתקפת פתע רצחנית נגד מדינת ישראל ונגד אזרחיה. אנחנו בתוך זה משעות הבוקר המוקדמות. כינסתי את ראשי מערכת הביטחון, הנחיתי קודם כל לטהר את היישובים מהמחבלים שחדרו פנימה, הפעולה הזאת מתבצעת בשעות הללו. במקביל, הוריתי לבצע גיוס מילואים נרחב ולהשיב מלחמה שערה בעוצמה ובהיקף שהאויב לא הכיר. האויב ישלם מחיר שהוא לא ידע כמותו. אני קורא בינתיים לכל אזרחי ישראל להישמע בקפדנות להנחיות הצבא, להנחיות פיקוד העורף. אנחנו במלחמה ואנחנו ננצח בה"
7.10.2023,פתיחת ישיבת קבינט,"מהבוקר מדינת ישראל נמצאת במלחמה. היעד הראשון שלנו הוא קודם כול לטהר את השטח מכוחות האויב שחדרו פנימה ולהשיב את הביטחון והשקט ליישובים שהותקפו. היעד השני במקביל הוא לגבות מחיר עצום מהאויב, גם ברצועת עזה. היעד השלישי הוא לבצר זירות אחרות כדי שאיש לא יטעה ויעשה את הטעות להצטרף למלחמה הזאת. אנחנו במלחמה, במלחמה צריך לשמור על קור רוח. אני קורא לכל אזרחי ישראל להתאחד כדי להשיג את היעד העליון שלנו, ניצחון במלחמה"
2023-07-10 00:00:00,ישיבת קבינט והצהרה לציבור,"התקבלו החלטות מבצעיות שמטרתן להביא ל""השמדת היכולות הצבאיות והשלטוניות של חמאס והג'יהאד האיסלאמי, באופן שישלול לשנים רבות את יכולתם ורצונם לאיים על אזרחי ישראל ולפגוע בהם"".

הוסיף בישיבת הקבינט: ""אנחנו יוצאים למלחמה ארוכה וקשה. המלחמה נכפתה עלינו ע""י מתקפה רצחנית של חמאס. השלב הראשון מסתיים בשעות אלה ע""י השמדת רוב רובם של כוחות האויב שחדרו לשטחנו. במקביל התחלנו את המערך ההתקפי והוא יימשך ללא סייג וללא הפוגה עד להשגת היעדים. אנחנו נשיב את הביטחון לאזרחי ישראל וננצח"".

הצהרה:

""אזרחי ישראל היקרים. כוחות חמאס פלשו הבוקר לשטח ישראל, בבוקרו של יום חג ושבת, ורצחו אזרחים תמימים, ילדים וקשישים. החמאס פתח במלחמה אכזרית ומרושעת. אנחנו ננצח במלחמה הזאת, אבל המחיר כבד מנשוא. זהו יום קשה ביותר לכולנו. 

""חמאס רוצה לרצוח את כולנו. זה אויב שרוצח ילדים ואימהות בבתים שלהם, במיטות שלהם. אויב שחוטף קשישים, ילדים, נערות. רוצחים שטובחים ושוחטים באזרחינו, בילדינו, שבסך הכל יצאו לבלות בחג. 

""מה שקרה היום לא נראה בישראל - ואני אדאג שזה לא יקרה יותר. הממשלה כולה מתייצבת מאחורי ההחלטה הזאת. צה״ל יפעיל מייד את כל עוצמתו כדי להשמיד את יכולות חמאס. נכה בהם עד חורמה וננקום בעוצמה על היום השחור הזה שהם עוללו למדינת ישראל ולאזרחיה. כפי שאמר ביאליק: ""נקמת דם ילד קטן עוד לא ברא השטן.

""את כל המקומות שהחמאס נערך בהם, של עיר הרשע הזאת, כל המקומות שהחמאס מסתתר בהם, פועל מתוכם - נהפוך אותם לעיי חורבות. אני אומר לתושבי עזה: צאו משם עכשיו, כי אנחנו נפעל בכל מקום ובכל העוצמה. 

""בשעה זו מטהרים כוחות צה""ל את אחרוני היישובים ממחבלים. הם עוברים יישוב-יישוב, בית-בית ומחזירים את השליטה לידינו. אני שולח חיבוק ותנחומים מעומק הלב, למשפחות השכולות שיקיריהן נרצחו היום בדם קר ובאכזריות אין קץ.

""כולנו מתפללים גם לשלום הפצועים ולכל מי שמוחזק כבני ערובה. אני אומר לחמאס: אתם אחראים לשלומם. ישראל תבוא חשבון עם כל מי שיפגע בשערה אחת מראשם. 

""אני פונה מכאן לתושבי הדרום - כולנו ניצבים לצידכם, כולנו גאים בכם שעמדתם בגבורה, שנלחמתם. לחיילי צה״ל האהובים שלנו, לשוטרים, לאנשי הביטחון - זיכרו שאתם ממשיכים את שושלת הגיבורים של עם ישראל, של יהושע בן נון, יהודה המכבי, גיבורי תש״ח וכל מלחמות ישראל. אתם נלחמים עכשיו למען הבית של כולנו, למען העתיד של כולנו. כולנו אתכם, כולנו אוהבים אתכם, כולנו מצדיעים לכם. לצוותי הרפואה וההצלה, ולמתנדבים הרבים שהתייצבו היום בעוצמה בשורה ארוכה של מקומות - עם ישראל מצדיע לכם. בכוח הרוח שלכם אנחנו נגבר על אויבינו. 

""שוחחתי היום לפני שעות אחדות עם הנשיא ביידן ועם מנהיגי מדינות העולם כדי להבטיח את חופש הפעולה של ישראל להמשך המערכה. אני מודה לנשיא ביידן על דבריו הברורים והחזקים. אני מודה לנשיא צרפת, לראש ממשלת בריטניה ולמנהיגים רבים אחרים על תמיכתכם הבלתי מסויגת בישראל.

""אני פונה עכשיו לכל אזרחי ישראל, אנחנו ניצבים יחד במערכה. המלחמה הזאת תיקח זמן. היא תהיה קשה. ימים מאתגרים עוד לפנינו. אבל אני יכול להבטיח דבר אחד: בעזרת השם, בעזרת הכוחות המשותפים של כולנו, בעזרת אמונתנו בנצח ישראל - אנחנו ננצח"".
"
2023-08-10 00:00:00,ציוץ ,"""אנחנו יוצאים למלחמה ארוכה וקשה. המלחמה נכפתה עלינו על ידי מתקפה רצחנית של חמאס. השלב הראשון מסתיים בשעות אלה על ידי השמדת רוב רובם של כוחות האויב שחדרו לשטחנו. במקביל התחלנו את המערך ההתקפי והוא יימשך ללא סייג וללא הפוגה - עד להשגת היעדים. אנחנו נשיב את הביטחון לאזרחי ישראל וננצח"
8.10.2023,ציוץ,"""בחמ״ל חיל האוויר. ישראל תנצח""."
8.10.2023,ציוץ,"""דיברתי עם קנצלר גרמניה אולף שולץ, נשיא אוקראינה וולודימיר זלנסקי, ראש ממשלת איטליה ג'ורג'ה מלוני וראש ממשלת בריטניה רישי סונאק. כולם הביעו תמיכה בלתי מסויגת בזכותה של ישראל להגן על עצמה ככל שיידרש""."
9.10.2023,ציוץ,"""התחלנו. ישראל תנצח"""
9.10.2023,ציוץ לשכה,"אנחנו בעיצומה של מערכה, אני יודע שעברתם דברים נוראיים וקשים. מה שחמאס יעבור יהיה קשה ונורא - אנחנו כבר בתוך המערכה ורק התחלנו בה.ההנהגה שלכם חזקה מאוד בימים הקשים האלה, זה יקח זמן ודרושה עמידה חזקה בימים הקשים הקרובים. המדינה תהפוך כל אבן כדי לסייע לכולכם, אני מבקש מכם לעמוד איתן כי אנחנו הולכים לשנות את המזרח התיכון. אני מחבק אתכם ואת התושבים - כולנו אתכם ואנחנו ננצח אותם בכוח, הרבה מאוד כוח"
2023-09-10 00:00:00,הצהרה בשידור חי,"""אזרחי ישראל, אנחנו ביום השלישי למערכה. אנחנו במלחמה על הבית, מלחמה על הבטחת קיומנו, מלחמה שבה ננצח.
המלחמה הזאת נכפתה עלינו על ידי אויב מתועב, חיות אדם שחוגגים רצח נשים, ילדים וקשישים. את הזוועות שהחמאס ביצע לא ראינו מאז זוועות דאעש. ילדים כפותים שהוצאו להורג עם שאר בני משפחותיהם. צעירים וצעירות שנורו בגבם, הוצאו להורג, ועוד זוועות שאני לא אתאר כאן.
אנחנו ידענו תמיד מי זה החמאס, עכשיו כל העולם יודע. חמאס זה דאעש - ונכריע אותו בדיוק כפי שהעולם הנאור הכריע את דאעש. האויב הנאלח הזה רצה מלחמה - והוא יקבל מלחמה.
בתחילת המלחמה הנחיתי לעשות חמישה דברים מידיים:
פעולה ראשונה - לטהר את היישובים ולהדוף כל כניסה של אויב לשטחנו. הקרבות האלה עדיין מתנהלים. מספר מחבלים שפלים עדיין נמצאים בתוכנו, וכוחותינו עובדים מסביב לשעון כדי לחסלם.
פעולה שנייה שמתבצעת ברגעים אלה - לעבור להתקפה מאסיבית נגד חמאס בעוצמה שלא הייתה כמותה.
פעולה שלישית - לבצר את יתר החזיתות - בגבול הצפון מול חיזבאללה, ביהודה ושומרון, ובתוך מדינת ישראל.
אני מחבק את הלוחמים והלוחמות, את כל אנשי הביטחון וההצלה, שפועלים באומץ לב בלתי רגיל, גם ברגעים אלה בכל החזיתות הללו, ומחרפים את נפשם כדי לשמור על מדינת ישראל.
פעולה רביעית - המשך העצמת התמיכה הבינלאומית שאותה התחלתי לגייס עם פרוץ המערכה בשבת, כדי לשמר את מרחב הפעולה שלנו נגד אויבינו.
פעולה אחרונה, מבחינתי היא בעלת חשיבות עליונה - לבסס את האחדות בעם. הפילוג בתוכנו נגמר. כולנו מאוחדים. וכשאנחנו מאוחדים - אנחנו מנצחים.
העם מאוחד, ועכשיו ההנהגה צריכה להתאחד. אני קורא למנהיגי האופוזיציה להקים מייד ממשלת חירום לאומית ללא תנאים מוקדמים, כפי שהוקמה עם מנחם בגין, ערב מלחמת ששת הימים.
אזרחי ישראל היקרים, התחלנו, ואני מדגיש רק התחלנו, להכות בחמאס. התמונות של החורבן וההרס ממעוזי החמאס בעזה הן רק ההתחלה. חיסלנו מאות רבות של מחבלים, ולא נעצור שם. אמרתי שכל מקום שממנו פועל החמאס יהפוך לעיי-חורבות. זה כבר קורה היום, זה יקרה ביתר שאת בהמשך.
אני נמצא בקשר רציף עם הנשיא ביידן, ואני מבקש להודות לו שוב, בשמכם בשם כל אזרחי ישראל, על ההירתמות של ארה״ב במילים ובמעש למען ביטחון ישראל. נושאת מטוסים אמריקנית, מהגדולות בעולם, נמצאת בדרכה לאזורנו. אויבינו המשותפים במרחב מבינים היטב את המשמעות של צעד זה.
כמו כן, אני רוצה להודות למנהיגים רבים בעולם, על תמיכתכם חסרת התקדים בישראל.
אזרחי ישראל, אני חייב גם לומר לכם, יש הרבה פייק ניוז ותעמולה כוזבת שמתפרסמים במטרה להפחיד אותנו ולפלג בינינו, כמו הפרסום על עשרות מנהרות חודרות לשטחנו, או הפרסום הכוזב כאילו המודיעין המצרי העביר אזהרה מוקדמת לישראל לפני פרוץ המלחמה - דבר שלא היה ולא נברא. אסור ליפול למלכודות התעמולה האלה, וצריך גם להצטייד במה שהכי דרוש במלחמה באורך רוח ובקור רוח.
אני יודע שכולנו רוצים תוצאות כאן ועכשיו. זה יקח זמן. אבל אני מבטיח לכם אזרחים יקרים, בסיומה של המערכה כל אויבינו ידעו, שזאת הייתה טעות איומה לתקוף את ישראל. מה שנעשה לאויבינו בימים הקרובים יהדהד אצלם לדורות. כבר היום שדה הקרב רווי במעשי גבורה עילאיים של אנשינו: של חיילים, של שוטרים, של אזרחים. ראיתי את הסרטון של האלוף זיני עומד היום יחד עם חייליו אחרי שכוחותינו חיסלו מחבלים. זאת הרוח שלנו, שמתבטאת בעמידה איתנה ועמידה נחושה - יחד. ראיתי גם סרטון מרטיט לב של דוד, חייל צה''ל, שבנו התינוק נכנס אתמול בבריתו של אברהם אבינו. דוד היה בשטח עם חבריו ליחידה וצפה בטקס ברית המילה על מסך הטלפון הנייד, וכשנשמעו המילים: ""בְּדָמַיִךְ חֲיִי"", דמעות עמדו בעיני כולנו.
אתמול מיניתי את תא״ל (במיל׳) גל הירש כאחראי על נושא החטופים והנעדרים, והוא כבר החל בעבודתו. אנחנו נעשה הכל למענם. לב כולנו עם משפחות החטופים, לב כולנו עם משפחות החללים.
איבדנו משפחות שלמות, בנים ובנות, צעירים וקשישים, חיילים וחיילות, שוטרים ואנשי ביטחון, יהודים ולא יהודים. שותפות הגורל היא של כולנו. זאת איננה מליצה. זהו דבר אמיתי. זה הדבר הכי אמיתי והכי עמוק שקושר אותנו אחד לשני. יחד נתגבר ויחד ננצח - רק ביחד.
כראש ממשלת ישראל אני אומר לכם בגילוי לב: ימים קשים עוד לפנינו. אנו דואבים על אחינו ואחיותינו שדמם נשפך, ואנחנו נחושים לנצח במלחמה הזאת, כדי להביא חיים, ברכה ואור לעמנו ומדינתנו.
תקומת ישראל היא נס ומופת של אמונה ומעשה. בספר שמואל נאמר: ״נצח ישראל לא ישקר״. לאורך המסע הארוך של עמנו, הבטחה זו קוימה במלואה. גם הפעם נעמוד בהבטחה - כי עם ישראל חי"".
"
10.10.2023,ציוץ,"""ממשיכים בכל העוצמה"""
10.10.2023,ציוץ,"""שוחחתי הערב עם נשיא ארה״ב ג׳ו ביידן בפעם השלישית. אמרתי לו שחמאס גרועים מדאעש - ושכך יש להתייחס אליהם. הנשיא ביידן שב והדגיש כי ארה""ב עומדת לצידה של ישראל ותומכת באופן מלא בזכותה להגן על עצמה. הודיתי לנשיא ארה""ב על תמיכתו הבלתי מסויגת והבהרתי כי תידרש מערכה עוצמתית ממושכת שבה ישראל תנצח.

""אמרתי לנשיא ביידן: ״הותקפנו בשבת בברבריות כזאת שלא נראתה מאז השואה. מאות אנשים נטבחו, משפחות שלמות נרצחו במיטותיהם ובבתיהם, נשים נאנסו ונרצחו באכזריות; יותר ממאה נחטפו, כולל ילדים.

מאז השיחה האחרונה בינינו, היקף הרוע הזה רק הלך וגדל. הם כפתו עשרות ילדים, שרפו אותם והוציאו אותם להורג. הם כרתו את ראשם של חיילים, הם רצחו את הצעירים שחגגו בפסטיבל בטבע, הם הקיפו אותם באמצעות ג'יפים וירו בהם אל תוך שקע בקרקע, כמו בבאבי-יאר, וביצעו וידוא הריגה. לא ראינו ברבריות כזאת בכל תולדות מדינת ישראל. הם גרועים אפילו מדעאש - וכך עלינו להתייחס אליהם״.
"
11.10.2023,ציוץ,"""חמאס זה דאעש. נרסק ונחסל אותו כפי שהעולם ריסק וחיסל את דאעש""."
11.10.2023,הצהרה,"אזרחי ישראל. הערב הקמנו ממשלת חירום לאומית. עם ישראל מאוחד והיום גם ההנהגה שלו מאוחדת. שמנו בצד כל שיקול אחר כי גורל המדינה שלנו מוטל על הכף. אנחנו נעבוד ביחד שכם אל שכם למען אזרחי ישראל, למען מדינת ישראל. ולכם אני אומר אזרחים יקרים, ראינו את חיות הטרף, ראינו את הברברים שאיתם אנו מתמודדים. אנו נלחמים באויב אכזר, אויב שהוא גרוע מדאעש. ראינו ילדים וילדות כפותים שנורו בראשם, אנשים ונשים שנשרפו בעודם חיים, צעירות שנאנסו ונטבחו, לוחמים שראשיהם נכרתו. היה במקום אחד הם הכניסו אנשים והבעירו גלגלי ספייר מסביב כדי שיהיה חומר דליקה ושרפו אותם חיים. מה גדולה הזוועה, מה גדול הכאב. כל משפחה בישראל מכירה מישהו שנספה בתופת. החדשות מגיעות והשמות מגיעים וזה נורא. אני חושב שכולנו מכירים משפחות שיקיריהם נרצחו, נטבחו, נשרפו. אבל כגודל הזוועה כך גודל הגבורה. גברים ונשים, אבות ואימהות, לוחמים, אזרחים, שגילו אומץ לב וגבורה עילאית, כולם נלחמים, כולם נלחמו וכולנו נילחם יחד עם הבית. האחדות בעם ברגעי יגון וצער האחדות הזאת פורצת את הגבולות שלנו. היא מגיעה לכל רחבי העולם. ראינו זאת אתמול בנאומו החשוב והמרגש של הנשיא ביידן. שוחחתי איתו היום בפעם הרביעית מאז פרוץ המלחמה. הבאנו תמיכה בינלאומית חסרת תקדים בישראל, וזה מרכיב קריטי להמשך המלחמה. בעקבות שיחותיי עם הנשיא ביידן נושאות מטוסים מגיעות בדרך אלינו ותחמושת רבה מגיעה ותגיע לישראל. זה חשוב. אנו נלחמים בכל העוצמה בכל החזיתות. עברנו להתקפה. כל איש חמאס הוא בן מוות. חמאס זה דאעש, ונרסק ונחסל אותו כמו שהעולם ריסק וחיסל את דאעש. אני מבקש לחזק את הלוחמים ואת אנשי כוחות הביטחון וההצלה שפועלים בכל הגזרות מסביב לשעון. עם ישראל כולו עומד מאחוריכם. אני אומר לכם אזרחי ישאל, ואני כאן לחבריי, אני אומר לכולכם, את דברי הנביא ישעיהו: איש את רעהו יעזורו ולאחיו יאמר חזק. עם ישראל חי ויחד ננצח"
12.10.2023,ציוץ,"נפגשתי עם מזכיר המדינה של ארה""ב אנתוני בלינקן בקרייה. אני רוצה להודות למזכיר המדינה בלינקן, לנשיא ביידן ולעם האמריקני, על התמיכה הכבירה שלהם במלחמה שלנו נגד הברברים של החמאס. אדוני המזכיר, אתה בא הנה לעם כואב, עם לוחם, עם של אריות, עם שנחוש לנצח את כוחות הרשע מסביבנו. משעה לשעה אנחנו שומעים על סיפורי הזוועה ועל סיפורי הגבורה. סיפורי הזוועה אומרים הכול עליהם, וסיפורי הגבורה אומרים הכול עלינו - והגבורה הזאת תנצח."
12.10.2023,ציוץ לשכה,"אני פה עם לוחמי ומפקדי אוגדה 98. אריות, אריות! - בני אדם ואריות. הם חוו חוויות קשות מאוד, עזבו את הכל מהבית, באו הנה, חנו כאן בכביש - קילומטרים, הצטיידו, יצאו לשטח, נלחמו כאריות מול מחזות זוועה, שאי אפשר לתאר והמשיכו להילחם, ונפלו, וקמו, והמשיכו. הרוח שפגשתי פה כבירה. ישבתי פה עם המפקדים הבכירים, ועכשיו פה עם החיילים והמפקדים. 'ראש הממשלה, תן לנו את החופש לפעול' - זה מה שהם אומרים. 'תן לנו את החופש לפעול. אנחנו נכה אותם שוק על ירך, ואנחנו נבטיח את עתידה של מדינת ישראל. ויש לך פה את הטובים ביותר, הטובים ביותר'. גיבורים ממש. אני מצדיע לכם, לכל אחד מכם. אני מצדיע לכם, ותדעו לכם, שכל עם ישראל עומד מאחוריכם. זו לא פראזה. עם ישראל עומד מאחוריכם, סומך עליכם ויחד ננצח. היום, אחרי שאתה מבקר פה, אתה יודע כמה זה אמיתי, כמה זה נכון - ואתה יודע שזה יהיה. תודה רבה לכם חבר'ה, תודה"
12.10.2023,ציוץ,"עם הלוחמים שלנו בשטח. הם אריות. עם ישראל עומד מאחוריכם, סומך עליכם ויחד ננצח"
12.10.2023,נאום בכנסת,"אדוני היו""ר, חברות וחברי הכנסת, השרות והשרים, אזרחי ישראל. אני בא עכשיו מאוגדה 98, זוהי אחת מאוגדות המחץ של צה""ל. עוד בדרך בכביש שמוליך לבסיס, אני רואה טור ארוך-ארוך של מכוניות, לא על הכביש, על שטח ההפרדה. מכוניות שהוחנו שם על ידי המילואמיניקים, שרבים מהם בכלל לא נקראו, הם הקפיצו את עצמם. '130 אחוזי גיוס', אומר לי שם הקצין האחראי. אני נכנס לבסיס, לקרון הפיקוד, קטן, צפוף מאובזר עם מסכים של מפות ותצ""אות של הרצועה. פגשתי שם מפקד אוגדה, אש בעיניים, קור רוח ואש הקרב יחדיו. הוא והקצינים שלו, שישבו שם, סיפרו לי מה עבר עליהם. באו לבסיס, הצטיידו, יצאו מיד, פשוט יצאו. חלק מהם בפרייבטים שלהם, הגיעו לישובים של העוטף, ספגו מארבים, חברים נפלו, המשיכו להילחם, עוד חברים נפלו, המשיכו להילחם. הסתערו על האויב, חיסלו, לפעמים חוסלו. פשוט סיפורי גבורה מדהימים, ויושבים שם קצינים, יושב שם בחור בשם יובל. קצין מילואים אבל הוא חי באוסטרליה והוא היה בדרך לאוסטרליה בחניית ביניים בסינגפור, שמע על הקרבות, הסתובב במקום, חזר לארץ, לבש מדים והנה הוא שם, בקרב. היו שם אנשים מהגולן, אנשים מנס ציונה, ממודיעין, מהרצליה, מכל הארץ. אני אומר סביב השולחן הזה, ואני שומע את מפקד האוגדה, אש בעיניו, קור רוח ורוח קרב יחדיו. אני שואל, שומע אותי ואומר לי ""רה""מ אנחנו נכונים, אנחנו מוכנים"" לא אפרט. ואז אני שואל את הבחור בקצה מהגולן, ""מה אתה אומר?"" ""רה""מ, אנחנו חייבים להילחם ולהשמיד"". מה אתה אומר. להילחם. מה אתה אומר. להילחם. יושבת שם סגן אלוף פאני, ראש רח""ט מחקר ופיתוח. היא אומרת לי אני פאני, אני אם ל-4 ילדים ואני אומר כדי שהילדים שלי יחיו במדינה הזאת אנחנו חייבים להשיב מלחמה שערה. אני לא זוכר רוח קרב כזו והייתי בקרבות. אפילו מלחמה במלחמת יום הכיפורים, היה, אבל אני לא זוכר אש כזאת סוחפת, גורפת. רותחת מראשון המפקדים ועד אחרון החיילים דרך אנשי המפקדה דרך הנהגים, לא זוכר דבר כזה. זאת הרוח הייחודית שלנו, והרוח הזאת מלכדת אותנו לאגרוף ברזל וזהו האגרוף שינפץ את החמאס לרסיסים. אחדות העם היא מכפיל כוח וממשלת החירום שאנחנו מקימים היום מתוך אחריות לאומית, מעבירה מסר של כוח עצום, גם כלפי חוץ וגם כלפי פנים. כלפי פנים כי כולנו עומדים במערכה הזאת יחד. אנחנו עומדים בה באחווה פנימית, לא רק באחווה, בערבות הדדית. כשאנחנו אומרים כל ישראל ערבים זה לזה, זה הביטוי החזק ביותר שאני זוכר לאמירה הזאת. אנו מחבקים בעומק לבנו את המשפחות שאיבדו את יקיריהן, משפחות החללים ומשפחות הנופלים והנרצחים וכמובן גם את משפחות החטופים. הכאב כל כך צורב, שנראה לפעמים שהוא כבד מנשוא והיגון מאוד מאוד כבד, והוא מורגש בכל בית, לכל המשפחות אנחנו שולחים חיבוק אוהב ותומך, מעומק הלב. אני מקבל עדכונים שוטפים מאחראי שמיניתי על נושא החטופים תת אלוף במילואים גל הירש, שעומד בקשר רצוף עם בני המשפחות. צריך לאתר אותם, אנחנו עדיין עובדים על איתור. אנחנו צריכים להביא עוד קצינים מיוחדים, מז""פים. אנחנו מקבלים סיוע מחו""ל. לזהות גופות, לדעתי מי מת מי חי מי חטוף. לא נרפה מן המאמץ הזה, לא נרפה מהניסיון להשיב אותם הביתה. בד בבד אנחנו מלוכדים באותה נחישות כבירה אל מול האויב הנתעב והרצחני הזה, וכמו יובל, לוחמינו הנפלאים בסדיר ובמילואים מתייצבים בהמוניהם לדגל ורבים מהם מגיעים באמת מחוץ לארץ במטוסים מלאים כי הם מבינים, הם מבינים שזהו רגע של אמת. זוהי באמת מלחמה על הבית, והיא חייבת להסתיים בדבר אחד, בניצחון מוחלט ובריסוק וחיסול החמאס, החמאס שהוא דאעש. זהו מסר שהוא לא תעמולתי, לא הסברתי, פשוט אמת יצוקה. חמאס זה דאעש. והעולם שהיה מזועזע מדאעש ומאל קעידה אחרי 11/9, הוא יצר קואליציה בינלאומית כדי לחסל את הנגע הזה, אף אחד לא אמר בוא נלך להיפגש עם נציגי דאעש או אל קעידה. אף אחד לא אמר בוא ניתן להם נוכחות בארצנו, ולכן אמרתי היום: אין נציגות כזאת. לא נפגשים איתם, ואם יש מדינות שמקיימות נוכחות שלהם, יסלקו אותם. להקיא אותם ממדינות העולם, להקיא אותם ומי שלא עושה את זה, להטיל עליו סנקציות. זהו המסר של הכוח כלפי חוץ, העמידה המשותפת שמוקרנת מכאן, מהאולם הזה של הנהגת המדינה, ושל העם, והיא מלמדת את דורשי רעתנו שאין בתוכנו פירוד, אין בתוכנו בקיעים, אין בתוכנו חולשה. בדיוק להיפך. כולנו בלי יוצא מן הכלל מודרכים על ידי מטרה אחת: למחוץ את הרשע, לדרוס את האכזריות, לחסל את הקנאות, לחסל את דאעש. לחסל את החמאס. העולם כולו היה עד לזוועות המחרידות שביצעו הרוצחים הנתעבים, אותם ""לוחמי"" הג'יהאד. לוחמים. הג'יהאד והחמאס. זוועות שהם ביצעו ביישובנו ובבתינו, והעולם מבין היום את הצורך למגר את מפלצת הדמים שמייצגת ברבריות איומה. מאז פרוץ המלחמה אני עומד בקשר הדוק עם נשיא ארה""ב ג'ו ביידן עם מנהיגי עולם נוספים ראש ממשלת בריטניה, נשיא צרפת, קנצלר גרמניה, ראש ממשלת איטליה ורבים רבים אחרים. נפגשתי הבוקר עם מזכיר המדינה האמריקני, אנתוני בלינקן, שאגב נשא נאום מרגש מאוד. אני בטוח ששמעתם גם את הנאומים המרגשים של הנשיא ביידן ואתם רואים את עומק ההזדהות שם עם המאבק שלנו שהוא מאבק גם שלהם. מחר אני איפגש עם שר ההגנה לויד אוסטין, גייסנו לטובת מדינת ישראל תמיכה וסיוע חסרי תקדים במילים ובמעשים ואלה ילוו אותנו במשך המלחמה. זה כולל נושאות מטוסים אמריקניות, צעד חשוב, שמקרין למרחב ורכבת אווירית של חימושים, עליה סיכמנו עם הנשיא ביידן. במקביל גם ביקשתי אם צריך להביא גם נשק פחות כבד מהרשימה המכובדת אם צריך כדי לפתור את הבעיה של כיתות הכוננות ששמעתי עכשיו בוועדת חו""ב. דנו בה אתמול בקבינט. כדי שתהיה הגנה ביישובים, ביו""ש, בכל מדינת ישראל בכל מקום, בכל מקום. חברי הכנסת, אזרחי ישראל, העם שלנו הוא מן העתיקים בעולם ובמשך אלפי שנות קיומו, עמדנו באינספור מבחנים. ידענו סבל, ידענו מכאוב, יותר אולי מכל עם אחר אבל מעולם לא נכנענו. כוח הרצון ויכולת העמידה, הם שמות נרדפים לעם ישראל. גם במבחן הנוכחי נעמוד הגם שהוא קשה מנשוא. השבת של השבעה באוקטובר תיחרט כיום ארור ושחור בתולדות העמים, ועבורנו עם ישראל, זהו היום המחריד ביותר לעם היהודי מאז השואה. קודם כל בגלל הזוועות, הזוועות שמזכירות את אותן זוועות, וכן גם בגלל הכאב, הכאב שחוצה את כל הציבור. אני עוד לא פגשתי מישהו שלא מכיר מישהו, משפחה, קרובים, שאיבדו את יקיריהם, מישהו שנרצח, או נחטף, או נעדר. אני רוצה להגיד לכם זה פוגש גם את סביבתי הקרובה. אחיין של יועצת שלי נחטף לעזה. יעקב, זכרונו לברכה שהיה נהג אהוב שלנו במשרד רה""מ וליווה את משפחתי, הילדים שלי ושלו גדלו יחד, שיחקו יחד, הילד שלו יונתן, שהוא קרא על שמו של אחי יוני, הוא בין הנרצחים ואין נחמה, או הבן של יעקב נאמן, ז""ל, ד""ר איתן נאמן, רופא ילדים, אב ל-7 נרצח גם הוא. אני זוכר איך יעקב היה מציג אותו בפניי, באיזו גאווה ואיזו אהבה 'אז לפחות הסבל הנורא הזה נחסך מיעקב ועד לפני ימים אחדים אמרתי, מידיעה אישית, שהסבל הנורא ביותר הוא של הורים שקוברים את ילדיהם, אני כבר לא אומר את זה, אני כבר לא אומר את זה. יש דרגות סבל אחרות בגיהינום הזה. ילדים שלמול עיניהם רוצחים את הוריהם והורים שמול עיניהם רוצחים את הילדים שלהם וצעירים שדוחסים לחדר עם חומרי תבערה ושורפים אותם חיים וכריתת הראשים והאונס והרצח והזוועות. אחיי ואחיותיי, הברירה שלפנינו חדה וברורה, טוב או רוע, חיים או מוות, אור או חושך. ב-75 שנות עצמאותנו הפכנו את המדינה הנפלאה שלנו למגדלור של קידמה ותקווה. ביד אחת בנינו את ארצנו, ביד השנייה הכנענו את אויבינו. כך נעשה גם הפעם. אור החיים יגבר על אפלת המוות והאנושיות תגבר על הקנאות, זה חשוב לעתיד האנושות. חברות וחברי הכנסת, אמרתי לפני רגע שיש זוועות שמזכירות את ימי השואה, אבל איננו נמצאים בגטו ורשה, אנחנו נטועים עמוק באדמת המולדת, אדמת ישראל. אבל לקחי גטו ורשה, לפני 80 שנה, חקוקים בזיכרון הלאומי שלנו, לנוכח הצורר שביקש להשמיד להרוג ולאבד, שני ארגוני מחתרת יהודים, אחד של השמאל ואחד של הימין לא השכילו להתאחד ברגע האמת. כל אחד מהם התעקש לפעול בנפרד, הסוף ידוע. יתכן שהסוף היה קבוע מראש, אבל לא כך היינו צריכים להגיע אליו. היום אנו עומדים בפני אותו צורר, ואני תמיד אמרתי, וחזרתי ואמרתי, כל פעם שהיה פיגוע טרור, כל פעם שיצא מעשה רצח מהחמאס או מהארגונים האחרים אמרתי שאותו רצח של משפחה במכונית או אוטובוס שמפוצץ אמרתי: המקרה הפרטי הזה מלמד על המקרה הכללי, לו רק יוכלו ישמידו וירצחו כל אחד ואחת מאיתנו. אז בכוונות, אותן כוונות כמו הצורר אבל היום מול הצורר, כשהציווי הקדום ""זכור את עשה לך עמלק"" מהדהד באוזנינו, היום אנחנו מאחדים כוחות, מאחדים כוחות כדי להבטיח את נצח ישראל. יש לנו מדינה חזקה, יש לנו ממשלה חזקה, יש לנו עם חזק יש לנו צבא חזק עם תודעת שליחות ועם דבקות במשימה הן בחזית, הן בעורף, יש לנו אמונה בדרך, נילחם במלוא העצמה במרצחים הארורים, באותן חיות טרף, נכריע אותן, נמחק אותם מעל פני האדמה. ובבוא הזמן, נבנה מחדש את הישובים שחרבו, נשקם את עוטף עזה, ונשיב אותו להיות חבל ארץ מפואר ומשגשג. אני מבקש בשמכם, כל אחד ואחד מכם, לחזק מכאן את חיילנו ולוחמינו, את השוטרים והשוטרות, את המשרתים והמשרתות בכוחות הבטחון ובכוחות ההצלה והרפואה, את המתנדבים האינסופיים בעם, ואני מברך אתכם אזרחי ישראל המופלאים, אתם מרגשים אותי, אתם מרגשים את כולנו- באהבת האמת שלכם לחיילים שלנו ולוחמים שלנו ובמעשי הגבורה והחסד שלכם. ידידיי עוד צפויים לנו ימים קשים אבל לא נירתע ולא נוותר. ""חרב דוד הוצאה מהנדן וקשת יהונתן לא תיסוג לאחור"". אני בטוח שבמלחמת ""חרבות ברזל"" נצא חזקים יותר מאי פעם. כנאמר בספר משלי ""ברזל בברזל יחד, ואיש יחד פני רעהו"". יחד בעזרת השם, נבטיח את הניצחון המוחלט. תודה רבה."
13.10.2023,הצהרה,"אזרחי ישראל, שבת שלום לכם. שבת שלום לכוחותינו. כוחותינו שפרוסים ברחבי הארץ, וכשקיבלו את השבת בשטח, הרחק מהבית. היום כולנו מבינים שאנחנו נלחמים על הבית. הבית של כולנו. ואנחנו נלחמים כמו אריות. החיילים והחיילות, השוטרים והשוטרות, אזרחים ואזרחיות, כוחות הביטחון, הרפואה וההצלה, ואתם אזרחי ישראל, עם רוח ההתנדבות הכבירה שלכם, שמרגשת את העולם כולו. כולנו מגויסים. כולנו מאוחדים. עוד רבות יסופר על מעשה הגבורה של עמנו בימים האפלים של כאב ויגון, של אותה שבת ארורה. סיפורים שישזרו בתולדות ישראל. לעולם לא נשכח את מעשה הזוועה שעשו לנו אויבינו. 
שוחחתי גם היום עם כמה מהמשפחות שאיבדו את יקיריהן, או שגורלם לא נודע. עולמם חרב עליהם. אני יודע. לעולם לא נשכח את מעשה הזוועה שלא אויבינו ולעולם לא נסלח, ולא ניתן לעולם, או למישהו, להשכיח את הזוועות האלה שלא נעשו לעם היהודי בעשרות השנים האחרונות.
אנחנו הולמים באויבינו בעוצמה חסרת תקדים. אני מדגיש. זאת רק ההתחלה. אויבינו רק התחילו לשלם את המחיר. ואני לא אפרט מה שיבוא בהמשך, אבל אני אומר לכם, זאת רק ההתחלה. בשיחותיי עם הנשיא ביידן ועם מנהיגים אחרים בעולם, ובמאמצים רבים אחרים, אנחנו מגייסים לישראל תמיכה בינלאומית כבירה. נפגשתי היום עם מזכיר המדינה של ארצות הברית. אנחנו מבטיחים את המשך המלחמה עם עוד תחמושת שמגיעה לארץ, עוד אמצעי לחימה. אנחנו נחסל את החמאס, אנחנו נביא ניצחון. זה ייקח זמן, אבל נסיים את המלחמה הזאת חזקים יותר מאי פעם. ייתן השם את אויבינו הקמים עלינו, ניגפים לפנינו. שבת שלום
"
14.10.2023,ציוץ,"עם הלוחמים שלנו בעוטף עזה, בקו החזית. כולנו מוכנים."
15.10.2023,ישיבת ממשלה,"""אני מבקש מחברי הממשלה לקום לדקה דומיה לזכר אחינו ואחיותינו שנרצחו בדם קר ולוחמינו הגיבורים שנפלו בקרב. זו הישיבה הראשונה של ממשל ת החירוםה לאומית, הצטרפו אלינו 5 שרים נוספים, בני גדי.. ויפעת. אנו פועלים סביב השעון בעבודת צוות בחזית אחידה. האחדות בתוכנו מעבירה מסר ברור לעם, לאויב, ולעולם. ראיתי את הלוחמים הנפלאים שלנו, שנמצאים עכשיו בקו החזית, הם יודעים שהעם כולו עומד מאחוריהם. הם מבינים את גודל המשימה. הם נכונים לפעול בכל רגע כדי למגר את מפלצות הדמים שקמו עלינו לכלותנו. החמאס חשב שאנחנו נתפרק, אנחנו נפרק את החמאס."
16.10.2023,נאום בכנסת,"""מכובדי נשיא המדינה, יו""ר הכנסת, המשנה לנשיא בית המשפט העליון, ראש האופוזיציה, חברי הכנסת, אזרחי ישראל אחי ואחיותיי. גם בחלוף 75 שנים לכינונה של עצמאות ישראל מלחמת העצמאות טרם הסתיימה. הקמת המדינה הייתה אירוע חד פעמי, אבל המערכה על קיום המדינה נמשכת ברציפות בלא הפוגה. זוהי שעה של עמידה איתנה כנגד כוחות פראיים ברברים של הרס וחורבן ורצח. זהו רגע של מאבק נחוש ומי שקמו עלינו לכלותינו. היעד שלנו הוא ניצחון, ניצחון מוחץ על החמאס, מיטוט שלטונו והסרת האיום שלו על מדינת ישראל אחת ולתמיד. התנאים לניצחון אחדות ונחישות. העם מאוחד, הצבא מאוחד והנהגת המדינה מאוחדת וממשלת החירום הלאומית שהקמנו וטוב שהיא קמה.

אני גם רוצה להודות לחברי כנסת מהקואליציה והאופוזיציה שנותנים גיבוי למאמץ המלחמתי אתם גם פועלים בדרכים שונות לסייע למשפחות, לסייע למתנדבים, לסייע לכל אזרח ואזרח תבורכו על כך. מעל הכול אני מברך את אזרחי ישראל יהודים ולא יהודים שמתאחדים במטרה בהתמדה בהקרבה ובגבורה. במערכה הלאומית הזאת כולנו יחד. במערכה הזאת כל ישראלים ערבים זה לזה.

חברות וחברי הכנסת, יש הרבה שאלות על האסון שאירע לנו לפני עשרה ימים נחקור הכול עד תום וכבר התחלנו ליישם לקחים מיידיים, אבל עכשיו אנחנו ממוקדים למטרה אחת לאחד כוחות ולהסתער לניצחון לצורך זה דרושה נחישות כי הניצחון ייקח זמן. יהיו רגעים קשים, יהיו מהמורות, נדרשת הקרבה, אבל אנחנו ננצח כי מדובר בעצם קיומנו במרחב הזה שיש בו הרבה כוחות חשוכים. חמאס הוא חלק מציר הרשע של איראן, חיזבאללה ועושי דברם. הרצון שלהם הוא להשמיד את מדינת ישראל ולרצוח את כולנו. הם רוצים להחזיר את המזח התיכון לתהומות הקנאות הברברית של ימי הביניים ואילו אנו רוצים להזניק את המזרח התיכון לפסגות הקדמה של המאה ה-21 זהו מאבק בדיוק כפי שנאמר כאן, מאבק בין בני האור לבני החושך בין אנושיות לחייתיות, ראינו את זה בזוועות שאותם מרצחים ביצעו בבארי בכפר עזה בכל יישובי העוטף בגיא ההריגה של הצעירים והצעירות במסיבה ברעים, כעת רבים בעולם מבינים מול מי עומדת ישראל הם מבינים שחמאס זה דעאש, הם מבינים שחמאס זה גרסה חדשה של הנאציזם

וכפי שהעולם התאחד לנצח את הנאצים ואת דאעש כך העולם חייב להתאחד כדי להביס את חמאס. אני אומר לידידינו בעולם הנאור המלחמה שלנו היא גם שלכם, אם לא נתייצב בחזית אחד זה יגיע גם אליכם. ויש לי מסר גם לאיראן וחיזבאללה אל תבחנו אותנו בצפון, אל תחזרו על הטעות שכבר עשיתם פעם, כי היום המחיר שתשלמו יהיה הרבה יותר כבד. הנשיא ביידן אמר לכם באנגלית תעשו את זה ואני אומר לכם אותו הדבר בעברית: היזהרו. מדינת ישראל מוקירה את התמיכה של הנשיא ביידן והעם האמריקני וכן תמיכה של מדינות נוספות כמו בריטניה, גרמניה, צרפת, איטליה ועוד מדינות רבות מאוד. חברות וחברי הכנסת. אנחנו נערכים להמשך המלחמה בדרום ואנחנו ערוכים בצפון אנחנו פועלים להגנת הסיוע לחברינו בעורף, להגנה ולסיוע שניהם גם יחד כולנו מאוחדים מאחורי צה""ל, כולנו. זה צריך להתבטא גם במעשים גם במילים וזה אסור שיתבטא במילים שאסור שיתבטאו, אנחנו מאוחדים מאחורי החיילים והחיילות, הלוחמים והלוחמות מאחורי כל כוחות הביטחון ההצלה והרפואה

בליבם של לוחמנו העזים, פגשתי אותם גם אתם פוגשים אותם בליבם של לוחמינו העזים מפעמת רוח הקרב של לוחמי ישראל לדורותיהם. לוחמינו מוכנים להמשך ויהיה המשך עד להכרעתם המוחלטת של אויבנו

חברי הכנסת, נפגשתי אתמול עם נציגי משפחות החטופים חיבקתי אותם דיברנו מלב אל לב. הקשבתי בכאב עצום לסיפורים על יקיריהם, שמעתי על ההקלטה המצמררת, יותר מאחת, ""אמא תצילי אותי"", ואז הקשר נותק. אנחנו מחויבים לכל המשפחות אינינו מרפים מן המאמץ להשיב את אחינו ואחיותינו, אנשים, נשים, טף, ילדים, תינוקות כל אלו שנחטפו ע""י בני השטן הארורים. הזוועה היא בלתי ניתנת לתיאור. הייתי בבית אתמול באחד היישובים, המרצחים טבחו בקומה הראשונה והייתה עלית גג נסתרת. המחבלים המרצחים מצאו את העלייה נכנסו וטבחו בילדים שההורים הסתירו שם. אתם רק צריכים לדמיין, ואני מדמיין מה חשבו אותם ילדים ברגעים האלו כשהם ראו את הנאצים האלה מגיעים אליהם מה עבר במוחם ברגעיהם האחרונים. ליבנו עם משפחות החללים עם משפחות הנעדרים, עם הפצועים. מה גדול הכאב. כגודל הזוועה כך גדולה הגבורה. חברות וחברי הכנסת אזרחי ישאל לאורך תולדותינו היו אינספור ניסיונות להשמיד אותנו בהיותנו חסרי מגן שילמנו מחירים שאף עם אחר בעולם לא שילם. גם בדורות שאחרי הקמת מדינת ישראל קמו צוררים חדשים שמבקשים לכלותינו, ההבדל הוא שהיום יש לנו מדינה חזקה צבא חזק עם חזק ויכולת חזקה להשיב מלחמה שערה למבקשי נפשינו כך נעשה גם הפעם יצאנו למלחמה ננצח במלחמה ולא נעצור עד לניצחון. 

"
17.10.2023,ציוץ,"עם הלוחמים המיוחדים והנפלאים שלנו. כל המדינה עומדת מאחוריכם. כל המדינה עומדת מאחוריכם, ואתם עומדים אחד בשביל השני. אני יודע שנעשה יחד את הדבר הנכון. זה יקח זמן אבל בסוף זה בחזית, בקרב. והקרב הזה יתנהל בעוצמה אדירה בימים הקרובים. אני רוצה שתדעו שאנחנו סומכים עליכם, מאמינים בכם, תומכים בכם ואני יודע שתעשו את העבודה. כל הכבוד לכם"
17.10.2023,ציוץ,"שכל העולם ידע: 

המחבלים הברברים בעזה הם אלה שתקפו את בית החולים בעזה, ולא צה״ל. מי שרצח באכזריות את ילדינו, רוצח גם את ילדיו.
"
18.10.2023,ציוץ,ברוך הבא הנשיא ביידן
18.10.2023,ציוץ,"עם ישראל חי, עם ישראל ינצח"
18.10.2023,הצהרה לסיכום הפגישה עם ביידן,"״אזרחי ישראל, אני מבקש לעדכן אתכם בכמה דברים מפגישתי עם הנשיא ביידן. 

אתמול בלילה, עוד טרם המראתו של הנשיא לישראל, הצגתי בפניו הוכחות חותכות לכך שהג׳יהאד האיסלאמי, ולא צה״ל, הוא זה שירה את הטיל והוא זה שפגע בבית החולים בעזה. הנחיתי את מערך ההסברה הלאומי שלנו ואת צה״ל להפיץ את ההוכחות הללו, והעולם היום יודע את האמת. הוא ישמע את זה גם במועצת הביטחון.

זאת הפעם הראשונה שנשיא ארה״ב מגיע לישראל בזמן מלחמה. דיברתי איתו על הזוועות שעברו עלינו. על הכאב הנורא של השכול והיגון שפוקדים את כולנו. על גבורת לוחמינו. על תעוזת אזרחינו ועל האחדות שבתוכנו. בביקור היום השגנו דבר בעל חשיבות עליונה עם תרומה עצומה לביטחוננו: סיוע ביטחוני עצום למדינת ישראל, סיוע בהיקף חסר תקדים, כולל סיוע שמעצים עוד יותר את יכולת המלחמה שלנו.

בעניין החטופים, הבהרתי בפני הנשיא ביידן שלושה דברים: 
ראשית, דרשתי את החזרת החטופים, ואנחנו עובדים יחד להחזרתם בכל דרך אפשרית. שנית, עד להשבתם, אנחנו דורשים ביקורים של הצלב האדום אצל חטופינו. שלישית, לא נאפשר סיוע הומניטרי של מזון ותרופות משטחנו לרצועת עזה. הנשיא ביידן בא לכאן לא רק במילים מרגשות ומנחמות, שנגעו בלב האומה כולה, הוא בא הנה גם במעשים: בפגישתנו היום סיכמנו על פעולות ומעשים שמבטיחים את המשך המלחמה הצודקת שלנו. הסכמנו על שיתוף פעולה שישנה את המשוואה בכל הגזרות, ויסייע לנו להשיג את מטרות המלחמה. אזרחי ישראל, אחיי ואחיותיי, עם ישראל חי - ועם ישראל ינצח.
"
19.10.2023,ציוץ,"עם הלוחמים. מוכנים

אני פה עם הלוחמים של גולני. הם באים מכל חלקי הארץ, הם לחמו כמו אריות. הם יילחמו כמו אריות, אתם מוכנים להמשך? אנחנו הולכים לנצח בכל העוצמה. אתם מוכנים? כל עם ישראל עומד באחוריכם, ואנחנו ניתן את המכה הקשה לאויבים שלנו כדי שנשיג ניצחון לניצחון. מוכנים? "
20.10.2023,ציוץ לשכה,"שתיים מהחטופות שלנו בבית. לא מרפים מן המאמץ להשבת כל החטופים והנעדרים.

במקביל, ממשיכים להילחם עד לניצחון"
22.10.2023,ציוץ,"עם הלוחמים שלנו בגבול הצפון.
שיהיה ברור: אם חיזבאללה יחליט להיכנס למלחמה, הוא יתגעגע למלחמת לבנון השנייה.

נלחמתם בגבורה עילאית. בעזה הסיפורים הם רבי השראה. אני יודע שבאתם חברים זה דבר מאוד קשה, אבל אנחנו בקרב על החיים, קרב על הבית. זו לא הגזמה, לא הפרזה, זו המלחמה. זה להיות או לחדול. הם צריכים לחדול. ועכשיו אנחנו בקרב כפול. קרב אחד זה קרב לבלום כאן, ובצד השני לנצח שם ניצחון מוחץ שמוחק את החמאס. ולצורך זה אתם מחזיקים כאן את הקו, וגם שם חבריכם ערוכים לכל משימה בדרום. ערוכים פה, ערוכים שם. מה שאתם עושים פה ושמעתי מהמפקדים שלכם זה דבר חשוב מאין כמוהו. אתם הורגים אנשי חיזבאללה שמנסים לתקוף את קו החזית שלנו. אני לא יודע עכשיו כשאני נמצא איתכם אני לא יכול להגיד לכם כרגע אם חיזבאללה יחליט להיכנס בצורה מלאה למלחמה. אם חיזבאללה יחליט להיכנס למלחמה, הוא יתגעגע למלחמת לבנון השנייה. הוא יעשה את טעות חייו ואנחנו נכה בו בעוצמה שהוא לא יכול אפילו לדמיין. והמשמעות לו ולמדינת לבנון היא הרסנית. אבל אנחנו ערוכים לכל תרחיש. אתם ערוכים לכל תרחיש. אתם גיליתם גבורה, רוח לחימה, נחישות, ועם הרוח הזאת אנחנו ננצח ניצחון מלא ושלם. אני רוצה להצדיע בפניכם. אתם גיבורים, אתם אריות, נלחמתם כאריות ותילחמו כאריות. עם ישראל כולו עומד מאחוריכם. עם ישראל כולו מצדיע לכם"
23.10.2023,הצהרה,"אני נמצא פה בהערכת מצב עם שר הביטחון יואב גלנט, עם הרמטכ""ל הרצי הלוי. אנחנו פועלים יחד כאגרוף מחץ למטרה אחת, לחסל את החמאס. אנחנו נותנים גיבוי זה לזה, ואנחנו נותנים גיבוי לצבא ההגנה לישראל, ללוחמים שלנו, למפקדים שלנו. ואני מבקש, אזרחי ישראל, שתדעו דבר נוסף. אנחנו מקבלים את ההחלטות כאן ובקבינט לניהול המלחמה פה אחד. אנחנו עושים את זה באחריות רבה, אנחנו עושים את זה גם בחרדת קודש. אנחנו נלחמים יחד, ואנחנו ננצח יחד, רק יחד."
24.10.2023,ציוץ,"עם הלוחמים בשטח. יש לנו רק משימה אחת - לרסק את החמאס, ולא נפסיק עד שנשלים את המשימה.

ואני רוצה להגיד לכם איפה אנחנו נמצאים כרגע. אנחנו מכים באויב בעוצמה אדירה. אתמול בהתקפות שלנו בעזה, אנחנו הכינו באויב את המכה הקשה ביותר שהוא ספג ביום אחד. אנחנו הרגנו עשרות רבות של מחבלים, ייתכן שהרבה מעבר לזה, ברגעים האלה ממש אנחנו מבררים את היקף הפגיעה המדויקת, אבל אנחנו יודעים גם שאנחנו מכים גם בגזרות אחרות בצפון, פוגעים בכל מי שמנסה לפגוע בנו, גם ביהודה ושומרון. אנחנו עומדים בפני השלב הבא. הוא בדרך. אתם יודעים את זה. אתם חלק מזה, אתם חלק מחוד החנית. יש לי הערכה עצומה למה שאתם יודעים לעשות, לרוח הלחימה שלכם, לנכונות שלכם להציל את המדינה שלנו מפני החיות האלה, ואני בטוח, בטוח, שאנחנו נצליח בזה. יש לנו רק משימה אחת: לרסק את החמאס. לרסק אותו. ואנחנו לא נפסיק עד שנשלים את זה, בעזרתכם, אני סומך עליכם, עם ישראל סומך עליכם, אני גאה בכם. ואני מצדיע לכם"
24.10.2023,ציוץ,"יש לנו רק משימה אחת - לרסק את החמאס, ולא נפסיק עד שנשלים את המשימה"
25.10.2023,הצהרה,"אזרחי ישראל, אנחנו בעיצומה של מערכה על קיומנו. הצבנו למלחמה שתי מטרות - לחסל את החמאס על ידי השמדת היכולות הצבאיות והשלטוניות שלו ולעשות כל דבר אפשרי להשיב את החטופים שלנו הביתה. כל אנשי החמאס הם בני מוות, מעל האדמה מתחת לאדמה, בתוך עזה מחוץ לעזה. יחד עם שהב""ט גלנט, השר בני גנץ, הקבינט הביטחוני, הרמטכ""ל וראשי זרועות הביטחון אנחנו עובדים מסביב לשעון כדי לממש את יעדי המלחמה עד לניצחון. אנחנו עושים זאת בלי שיקולים פוליטיים מה שעומד לנגד ענינו זה רק דבר אחד: הצלת המדינה, השגת הניצחון. אנחנו ממטירים על החמאס אש תופת, כבר חיסלנו אלפי מחבלים וזו רק ההתחלה. במקביל אנחנו נערכים לכניסה קרקעית אני לא אפרט מתי, איך, כמה. אני גם לא אפרט את מכלול השיקולים שאנחנו לוקחים בחשבון שרובם הגדול לא ידוע לציבור וכך צריך להיות. טוב שכך כדי שנוכל לשמור על חיי חיילנו. אני רוצה להיות ברור - העיתוי של פעולת צה""ל העיתוי נקבע פה אחד על ידי קבינט ניהול המלחמה יחד עם הרמטכ""ל ויחד עם הקבינט אנחנו פועלים להבטיח את התנאים המיטביים ללוחמינו לפעולות הבאות. כשניכנס לעזה ובהמשך הלחימה, אנחנו נגבה את מלוא המחיר מהמרצחים הללו, מבצעי הזוועות המחרידות של חמאס-דאעש. אני קורא שוב לאוכ' הבלתי מעורבת בעזה: תתפנו לדרום הרצועה. אזרחי ישראל, גם בתוך סערת הקרב אינינו שוכחים לרגע  את הכאב העצום של האובדן של למעלה מ-1,400 אחינו ואחיותינו שנטבחו בדם קר ונפלו בקרבות גבורה מול מפלצות הטרף שקמו עלינו לכלותנו. גדיעת חייהם היא כמו מטר חיצים לליבינו, נפש האומה שותתת דם, הממשלה תקבע ימי אבל לאומי לאסון הנורא. לוחם גלוני דביר לישא נפל בשמחת תורה על הגנת יישובי עוטף עזה, אימו נאווה לישא ספדה לו כשנטמן באדמת הר הרצל ואמרה - ""מכאבי המלחמה הזו ניוולד חדש כעם"". אין אמירה נכונה יותר. אני מרכין את ראשי בפני כל המשפחות שחורבן נורא פקד אותן. אני יודע שחייהן לעולם לא יהיו אותו דבר. אני שולח להם מעומק ליבו של העם כולו חיבוק אוהב ומנחם. שרי הממשלה פועלים כדי להושיט יד מסייעת לכל מי שזקוק לכך פינינו רבבות אזרחים מיישובי קו העימות, פינינו אותם לבתי מלון, למתחמי אירוח למקומות אחרים במימון מלא של המדינה. משרדי הממשלה מגבשים עכשיו תוכניות להמשך סיוע נרחב לכלל אזרחי המדינה בדיוק כפי שעשינו בקורונה. אנחנו לא נשאיר אף אחד מאחור, ושר האוצר ירחיב על כך בהקדם. נקים מעפר את היישובים והקיבוצים, נשקם את הקהילות שנפגעו. מאז תחילת המלחמה הקמנו 600 כיתות כוננות חדשות גם עם משלוחי נשק רבים שאנחנו מביאים מחו""ל ונוסיף עוד כוחות למאמץ הזה, אנחנו מעודדים אזרחים ועוזרים לאזרחים להתחמש בנשק אישי להגנה, עושים זאת בצורה מבוקרת. אנחנו מגייסים את תמיכתם של מנהיגים בעולם להמשך המערכה, רבים מהם מבינים היום את מה שאנחנו חוזרים ואומרים להם מאז 2014 - חמאס זה דאעש ודאעש זה חמאס. אני אומר להם שהמלחמה שלנו בחמאס היא גם המלחמה שלהם. המלחמה שלנו בחמאס היא מבחן לאנושות כולה, זהו מאבק בין ציר הרשע של איראן, חיזבאללה וחמאס בין ציר החופש והקידמה. אנחנו בני האור הם בני החושך והאור ינצח את החושך. אזרחי ישראל, השבעה באוקטובר היה יום שחור בתולדתנו. נברר עד תום מה קרה בגבול הדרום ובעוטף עזה, המחדל הזה ייבדק עם תום. כולם יצטרכו לתת תשובות, גם אני, אבל כל זה יקרה רק אחרי המלחמה. כראש הממשלה אני אחראי להבטחת עתידה של המדינה וכעת תפקידי הוא להנהיג את מדינת ישראל והעם לניצחון מוחץ על אויבינו. כעת הזמן לאחד כוחות למען מטרה אחת - להסתער קדימה לניצחון. בכוחות משותפים, באמונה עמוקה בצדקתנו, באמונה עמוקה בנצח ישראל נגשים את נבואת ישעיהו"" ""לא ישמע עוד חמאס בארצך שוד ושבר בגבולייך וקראת ישועה חומותייך ושערייך תהילה"". יחד נילחם, יחד ננצח.
"
26.10.2023,ביקור במנהלת תקומה,"אנחנו הולכים להעביר את חוק חבל התקומה. החוק הזה ייתן קודם כל כסף, שלא יצטרכו ללכת עם יד מושטת, איזה אגרוף קפוץ, אלא פשוט שיהיה הרבה כסף לשיקום הזה במהירות האפשרית. דבר שני קיצוץ הבירוקרטיה לקצץ את כל התהליכים הבירוקרטיים האלה כדי שהדברים יתבצעו הרבה יותר מהר. דבר שלישי זה תקווה. עכשיו התקווה בנויה על דבר אחד חשוב וזה הביטחון. אנחנו צריכים לרסק את החמאס כדי שאנשים יהיה להם את הביטחון לחזור, ובשלב הסופי אנחנו נוכל גם לבנות ולהרחיב ולעשות את החבל הזה מאוד פורח ובטוח. יש כאן משימה לאומית היסטורית אפילו הייתי אומר ואני רוצה להודות על מה שאתם עושים. זה חשוב מאוד, חשוב שחלק ממכם אפילו באים מהישיבות"
28.10.2023,מסיבת עיתונאים,"אזרחי ישראל, אתמול בערב נכנסו כוחות קרקעיים נוספים שלנו בשערי עזה בפתחו של מעוז הרשע. זהו השלב השני של המלחמה שמטרותיה ברורות: השמדת היכולות הצבאיות והשלטוניות של החמאס והחזרת החטופים הביתה. קיבלנו את ההחלטה על הרחבת הפעילות הקרקעית פה אחד, גם בקבינט המלחמה וגם בקבינט המדיני-ביטחוני. עשינו זאת באופן שקול ומושכל מתוך מחויבות להבטחת גורל המדינה ולהבטחת שלום חיילנו. המפקדים והלוחמים שנלחמים עכשיו בשטח האויב יודעים שהעם והנהגת העם עומדים מאחוריהם. בימים האחרונים נפגשתי עם לוחמינו בבסיסים, בשטחי הכינוס, בצפון, בדרום. יש לנו צבא נהדר, חיילים מופלאים וגיבורים, יהודים ולא יהודים, חילונים ודתיים, שמאל וימין כולם מאוחדים, כולם חדורים ברוח לחימה שאני לא ראיתי כמותה. הם נכונים להילחם בעוז ועוצמה נגד אויב שאין אכזר ונפשע ממנו. הם כמהים להשיב לרוצחים כגמולם על מעשי הזוועה שביצעו בילדינו, בנשותינו, באחינו , בהורינו, בחברינו. הם מחויבים להכחיד את הרשע הזה מן העולם, למען קיומנו ואני מוסיף  לטובת האנושות כולה. כל העם וכל הנהגת העם מחבקים אותם, מאמינים בהם. ""זכור את עשה לך עמלק"" נצטווינו. אנחנו זוכרים ונלחמים. לוחמינו וחיילינו האמיצים שנמצאים עכשיו בעזה, סביב עזה, ובשאר הזירות בכל חלקי הארץ מצטרפים לשרשרת גיבורי ישראל, שרשרת שנמשכת למעלה מ- 3000 שנה, מיהושע בן נון, יהודה המכבי ובר-כוכבא ועד לגיבורי תש""ח, ששת הימים, יום הכיפורים ושאר מלחמות ישראל. לנגד לוחמינו הגיבורים ניצבת מטרה אחת עליונה להביס את האויב הרצחני ולהבטיח את קיומנו בארצנו. תמיד אמרנו ""לעולם לא עוד"", לעולם לא עוד זה עכשיו. פגשתי גם היום משפחות של חטופים, הורים שכולים, ליבי נשבר. חזרתי ואמרתי להם שבכל שלב עד עכשיו ובכל שלב מעכשיו אנחנו נמצה כל אפשרות להחזיר את אחינו ואחיותינו החטופים לחיק משפחותיהם. חטיפתם היא פשע נגד האנושות. מי שמעז להאשים את חיילנו בפשעי מלחמה הם אנשים חדורי צביעות ושקר שאין בהם אפילו טיפת מוסר אחת. צה""ל הוא הצבא המוסרי בעולם, צה""ל עושה הכול כדי למנוע פגיעה בבלתי מעורבים, ואני שוב קורא לאוכלוסייה האזרחית להתנפות לאזור בטוח בדרום הרצועה. לעומתנו, הציניות של האויב, הציניות הזו פשוט אינה יודעת גבול. הוא מבצע פשעי מלחמה כשהוא משתמש באזרחים כמגן אנושי, כשהוא משתמש בבתי חולים כמפקדות מחבלים, כספקי דלק למכונת המלחמה שלו. רבים בעולם מבינים עכשיו היטב את מה שטענו כל השנים: ישראל נלחמת לא רק את מלחמתה, אלא את מלחמת האנושות כולה, מלחמת האנושיות נגד הברבריות. בעלי בריתנו בעולם המערבי ושותפינו בעולם הערבי מבינים היום שאם ישראל לא תנצח, הם יהיו הבאים בתור במסע הכיבוש והרצח של ציר הרשע. מאז תחילת המלחמה הצלחנו לגבש תמיכה בינלאומית  רחבה, תמיכה שכוללת מנהיגים בארה""ב ובאירופה, בראשם הנשיא ביידן יחד עם נשיא צרפת ראש ממשלת בריטניה, ראש ממשלת איטליה, קנצלר גרמניה, מנהיגי הולנד, יוון, קפריסין מנהיגים רבים נוספים. רבים מהם הגיעו אלינו בשעת המלחמה והם העבירו מסר ברור: אנחנו לא רק תומכים בכם אנחנו גם מייחלים לניצחונכם אנחנו מברכים על כך. אנחנו נעמוד לבד אבל טוב לעמוד יחד, כי אין לנו ברירה אחרת. אנחנו גם רוצים ומבהירים, תמשיך בבקשה, מבהירים שיש דבר אחד שצריכים לעמוד בו ולהכיר בו: יש רגעים בהם אומה ניצבת בפני שתי אפשרויות – להיות או לחדול. אנו מצויים כרגע במבחן כזה, ואין לי ספק איך הוא יסתיים. אנחנו נהיה אלו שננצח אנחנו נהיה ואנחנו ננצח. בשבועות הראשונים של המלחמה כתשנו את האויב בכתישה אווירית מאסיבית, ובימים האחרונים בעוצמה הולכת וגוברת כדי לסייע לכוחותינו להיכנס קרקעית באופן הבטוח ביותר. חיסלנו אינספור מרצחים, כולל רבי-מרצחים, השמדנו אינספור מפקדות ותשתיות טרור, אנחנו רק בתחילת הדרך. המלחמה בתוככי הרצועה תהיה קשה וארוכה ואנחנו ערוכים לכך. זו מלחמת העצמאות השנייה שלנו, נילחם על הגנת המולדת נילחם ולא  נסוג נלחם ביבשה בים ובאוויר, נשמיד את האויב מעל הקרקע ומתחת לקרקע, נילחם וננצח יהיה זה ניצחון של הטוב על הרוע של האור על החושך, של החיים על המוות. במלחמה הזאת אנחנו עומדים יחד איתנים, מלוכדים מאי פעם, בטוחים בצדקת דרכנו. זוהי משימת חיינו זוהי גם משימת חיי. בשמכם בשם כולנו אני מתפלל לשלום חיילנו ""ייתן השם את אויבנו הקמים עלינו ניגפים לפניהם, ידבר שונאינו תחתיהם ויעטרם בכתר ישועה ובעטרת ניצחון"" יחד נלחם יחד ננצח. אחרי המלחמה כולם יצטרכו לתת תשובות לשאלות קשות. היה פה מחדל נורא והוא ייבדק עד תום. המשימה שלי היא להציל את המדינה"
29.10.2023,ציוץ שנמחק בהמשך,"בניגוד לטענות השקריות, בשום מצב ובשום שלב לא ניתנה התרעה לראש הממשלה נתניהו על כוונות מלחמה מצד החמאס. להיפך, כל גורמי הביטחון, כולל ראש אמ""ן וראש שב""כ, העריכו שחמאס מורתע ופניו להסדרה. זאת ההערכה שהוגשה פעם אחר פעם לראש הממשלה ולקבינט על ידי כל גורמי הביטחון וקהילת המודיעין, כולל עד פרוץ המלחמה"
29.10.2023,ציוץ,טעיתי. דברים שאמרתי בעקבות מסיבת העיתונאים לא היו צריכים להיאמר ואני מתנצל על כך. אני נותן גיבוי מלא לכל ראשי זרועות הביטחון. אני מחזק את הרמטכ״ל ואת מפקדי וחיילי צה״ל שנמצאים בחזית ונלחמים על הבית. יחד ננצח.
29.10.2023,מפגש עם משפחות חטופים,"אני חייב להגיד לכם לפני שניכנס לקצת יותר פרטים במידת המוגבלות, שהמאמץ הזה, לא רק שהוא לא נפסק, הוא נמשך, והוא נמשך ביתר שאת. ואנחנו נממש ונמצה כל אפשרות להביא אותם הביתה. זה לפני הכניסה, אחרי הכניסה, והניסיון הוא לממש יכולת. זה חלק אינטגרלי מהחלטות המבצע, מטרות המבצע כפי שהגדרנו אותן, וזה לא מן השפה אל החוץ. מתנהל מאמץ, אני לא בטוח שאנשים מבינים עד כמה הוא מתנהל, באיזה היקפים, כולל הנחיות לכוחות בשטח, אבל בהיקפים הייתי אפילו אומר לא רק נרחבים, עולמיים, אבל גם מקומיים. וזה נמשך כל הזמן. אם הייתי אומר מה המפתח, המפתח הוא הלחץ. מידת הלחץ. ככל שהלחץ יותר גדול, ככה סיכויים יותר גדולים"
29.10.2023,לשכה,"אתם לוחמים ולוחמות - אריות הים. מהרגע הראשון של הלחימה, חלקכם ביישובים ורובכם מכאן, עשיתם פעולה פשוט מדהימה - בלחימה ובבלימת הכניסות שלהם. קיבלתי עכשיו דיווחים, גם אישיים מכל אחד מכם וגם ראיתי סרטונים על העבודה המדהימה שלכם להגן על המדינה. בלמתם אותם, ועדיין אתם בולמים אותם, והרגתם בהם ולא נתתם להם להיכנס. מפקד חיל הים, יש לך כאן אריות. לוחמים ולוחמות שלחמו ונלחמים בצורה נפלאה. אני רוצה להגיד להם - אתם מוקפים בים של אהבה והערכה מצד אזרחי ישראל. אתם מגינים על אזרחי ישראל, אתם מגינים על הבית. אני מצדיע לכם, כל הכבוד לכם"
29.10.2023,ציוץ,"בסיור בחיל הים פגשתי לוחמים ולוחמות - אריות הים. מהרגע הראשון של הלחימה הם עשו עבודה מדהימה. אמרתי להם: אתם מוקפים בים של אהבה והערכה מצד אזרחי ישראל. אתם מגינים על אזרחי ישראל, אתם מגינים על הבית. "
30.10.2023,ביקור שוטרים,"אני פה עם שר הבל""ם, עם המפכ""ל, ביחידת העילית גדעונים, יחידה שנלחמת כל ימות השנה ונלחמה גם ביום הארור, באותה שבת ארורה. למעלה מ-50 שוטרים ושוטרות הקריבו את חייהם כדי להציל את אזרחי המדינה. אנחנו מרכינים ראש לזכרם, לגבורתם, להקרבתם. משטרת ישראל תחת המפכ""ל עושה עבודה קודש, כל הזמן, להגן עלינו, כולל הבוקר. ואני חושב שיש חוב גדול מאוד של כל אזרחי ישראל, במיוחד בימים האלה ואני מצדיע בפניכם. אתם עובדים גם בשיתוף פעולה מלא. עם כוחות אחרים, עם השב""כ. השב""כ תחת יו""ר השב""כ, עשו ועושים עבודה נסתרת גדולה מאוד, גם בשילוב זרועות הביטחון האחרים, וגם פעולה נסתרת שמצילה חיים כל הזמן. אני מצדיע להם. וכמובן, כל זרועות הביטחון יחד עובדים עם הרמטכ""ל, עם המפקדים, עם צה""ל, שנמצאים בקו החזית ומגנים על המולדת שלנו. אנחנו נלחמים על הבית, ואנחנו ננצח, בעזרת האנשים האלה והאחרים שחדורים ברוח לחימה, ברוח הקרבה, ברוח הניצחון. תודה לכם"
30.10.2023,ישיבת ממשלה,"שלום לכם. אנחנו בעיצומה של המלחמה. אנחנו הצבנו יעד ברור להשמיד את היכולות הצבאיות והשלטוניות של החמאס. את הדברים האלה אנחנו עושים באופן שיטתי. קודם כול, שלב הבלימה שהסתיים. השלב השני, כתישה מן האוויר שנמשך כל הזמן. השלב השלישי, צה""ל הרחיב את כניסתו הקרקעית לתוך רצועת עזה. הוא עושה את זה בצעדים מדודים, מאוד עוצמתיים, תוך התקדמות שיטתית, צעד אחר צעד, ואני חייב להגיד שאנחנו נותנים אמון מלא, גם בשיטה, גם בהנהגה, תחת הרמטכ""ל, ואנחנו עושים זאת כל העם וכל הנהגת העם. יהיו גם צעדי המשך, אי אפשר לפרט אותם כאן, אבל אנחנו מדברים עליהם בתוך קבינט המלחמה.

במקביל, אנחנו פועלים להרתיע באופן אקטיבי את חזית הצפון, ואני חוזר ואומר לחיזבאללה, אתם תעשו את טעות חייכם אם תחליטו להתערב באופן מלא במערכה, אתם תספגו מכה שאתם לא יכולים אפילו לדמיין.

במקביל, אנחנו ממשיכים את המאמצים לשחרר את החטופים, גם במהלך התמרון, והתמרון אפילו מייצר אפשרויות, להשיג שחרור ואנחנו לא נחמיץ אותן. המערכה הזאת תיקח זמן. יהיו מהמורות, יהיו קשיים, יהיו אבדות, יהיו גם הפתעות. אבל בסופה אני מפתיע לכם דבר אחד. החמאס יוכה שוק על ירך. החמאס יובס. תהיה עזה אחרת. עכשיו, לצורך זה אנחנו זקוקים לאורך רוח, אנחנו זקוקים לזמן. כדי לייצר את הזמן, אנחנו צריכים גם להבטיח תמיכה מדינית. אני בקשר כמעט יומיומי עם נשיא ארצות הברית, הצוות שלנו מדבר עם המקבילים שלהם כל הזמן, אנחנו מבהירים שאנחנו נלחמים לא רק את המלחמה שלנו, אלא גם את המלחמה שלהם. כי אם החמאס לא יובס, אז ציר הרשע ינצח, ואם ציר הרשע ינצח, העולם החופשי יפסיד. העולם המערבי, והעולם הערבי כולו יפסיד ויהיה איום גדול על האנושות. הקרב שלנו הוא קרב על הקיום שלנו, אבל קרב גם על העתיד שלהם. ובכן, מאמץ מדיני, הסברתי, וכל מי שיכול להירתם לזה צריך לעשות זאת.

המאמץ השני זה מאמץ הומניטרי. גם משום שזה נכון מהותית וגם משום שזה נכון מבחינת סיוע לכוחותינו. אנחנו מנסים לנייד את הכוחות, או יותר נכון את האוכלוסייה לדרום הרצועה, עשינו שם סייף זון, אזור בטוח, לשם אנחנו רוצים לנתב את הסיוע ההומניטרי, אנחנו עושים זאת, ואנחנו גם מתאמים זאת עם ידידנו האמריקנים, זה תהליך גם הוא שלוקח זמן.

המאמץ השלישי זה המאמץ הכלכלי. שר האוצר תכף יפרט בעניין הזה. אני יודע שאתם, השרים, עושים עבודה גדולה מאוד. תמשיכו, נצטרך לעשות הרבה יותר. זה יעלה הרבה כסף, וזה שיקול משני בעינינו. אנחנו נעשה מה שצריך, נעשה יותר, וחשוב גם שתציגו את הדברים שאתם עושים לציבור בצורה מסודרת. גם בעניין הזה שר האוצר יפרט.

אני חושב שמעל הכול מה שדרוש זה איחוד כוחות. אנחנו הקמנו ממשלת חירום לאומית למלחמה, העם מאוחד כרגע, כפי שהוא מעולם לא היה. יש רוח לחימה אצל הלוחמים, אני מבקר אותם. אתמול הייתי בחיל הים, הבוקר הייתי אצל הגדעונים, לפני כן הייתי עם כל הכוחות, פשוט לראות אותם, הם חדורים פשוט באש, משום שהם מבינים שאנחנו באמת נלחמים על הקיום שלנו. והאיחוד הזה הוא שיכריע.

אני מבקש מכם, כל אחד, אם יש לכם שאלות, הצעות, רעיונות, הדלת שלי פתוחה, תבואו אליי, יש לנו צוות גם שעובד בעניין הזה, אני אשמח לשמוע מכם, אבל העיקר, יחד ננצח. תודה רבה
"
30.10.2023,ציוץ,"אני פונה לילנה טרופנוב, דניאל אלוני ורימון קירשט שנחטפו על ידי החמאס שמבצע פשעי מלחמה:

אני מחבק אתכן. ליבנו אתכן ועם שאר החטופים.

אנו עושים הכל כדי להחזיר את כל החטופים והנעדרים הביתה."
30.10.2023,הצהרה,"אמש שיחררו כוחותינו משבי חמאס את טוראית אורי מגידיש. אורי נחטפה בבוקר של 7 באוקטובר. ברוך שובך הביתה אורי. אני מברך את שב""כ ואת צה""ל על ההישג החשוב והמרגש הזה, הישג המבטא את המחויבות שלנו להביא לשחרור כל החטופים. עם ישראל כולו מצדיע לשב""כ ומצדיע לצה""ל. ולמחבלי החמאס ולדאעש אני אומר – אתם מפלצות. אנחנו נמשיך לרדוף אתכם, אנחנו נמשיך לצוד אתכם, נכה בכם עד שתפלו לרגלנו."
1.11.2023,הצהרה,"אנחנו במלחמה קשה. זאת תהיה מלחמה ארוכה. יש לנו בה הישגים חשובים, אבל גם אבידות כואבות.

אנחנו יודעים - כל חייל שלנו הוא עולם ומלואו. עם ישראל כולו מחבק אתכן, המשפחות, מעומק ליבנו. כולנו אתכן בשעת יגונכם הכבד. אנחנו מחבקים אתכם מעומק ליבנו.

חיילינו נפלו במלחמה שאין צודקת ממנה, המלחמה על הבית. 

אני מבטיח לכם אזרחי ישראל: אנחנו נמשיך עד שנמלא את המשימה - אנחנו נמשיך עד לניצחון."
2.11.2023,עם חיילי עוקץ,"היום עם הלוחמים שלנו בשטח. יש לנו הצלחות מאוד מרשימות, אנחנו כבר יותר מבפאתי העיר עזה. אנחנו מתקדמים. שום דבר לא יעצור אותנו. 

אנחנו נתקדם. אנחנו נתקדם וננצח, ונעשה את זה בעזרת השם ובעזרת הלוחמים הגיבורים שלנו. 

אני סומך עליכם, אני מאמין בכם. עם ישראל כולו עומד מאחוריכם - עד לניצחון.

אני פה בחטיבת מרום עם יחידות מיוחדות, לוט""ר, עוקץ, יחידות רבות אחרות שעושות עבודת קודש, לוחמים ולוחמות, שבשעות המיידיות אחר ההתקפה, אפילו תוך שעה, התייצבו במקום, נלחמו מלחמות גבורה, הצילו אנשים, איבדו חברים, בלמו את האויב. אנחנו בעיצומה של המערכה. יש לנו הצלחות מאוד מרשימות. אנחנו בפאתי העיר עזה. כבר יותר מפאתי העיר. אנחנו מתקדמים, יש לנו גם אבדות, אבדות כואבות, כי כל חייל שנופל זה עולם ומלואו וליבנו מהמשפחות. אני רוצה להבהיר דבר אחד, ואמר את זה עכשיו אחד הלוחמים. שום דבר לא יעצור אותנו. אני קורא לבלתי מעורבים, צאו, צאו, תתפנו דרומה, כי אנחנו לא נעצור בפעילות שלנו לחסל את מחבלי החמאס. אנחנו נתקדם, אנחנו נתקדם וננצח, ונעשה את זה בעזרת השם ובעזרת הלוחמים הגיבורים שלנו. אני סומך עליכם, אני מאמין בכם, עם ישראל כולו עומד מאחוריכם עד לניצחון. תודה רבה לכם"
2.11.2023,הצהרה כלכלית עם סמוטריץ',"
ערב טוב, אנחנו בעיצומה של המערכה, הגנה מאוד תקיפה בצפון, בחילופי אש, ומערכה מערכת תקיפה בדרום. אנחנו בפאתי העיר עזה, מתקדמים בנחישות, עם הישגים מרשימים. לצערי יש לנו גם אבדות וכל אחת מהן היא עולם ומלואו שהלך ואנחנו דואבים יחד עם המשפחות. עם זאת אנחנו נחושים מאוד להמשיך להשיג את מטרת המלחמה שהיא מיטוט שלטון החמאס. אני חייב להגיד לכם שאני בא עכשיו מפגישה נוספת עם לוחמים, לוחמים שהיו בקו האש, הגיעו, חלק הגיעו בפחות משעה ממרכז הארץ לרצועת עזה באותו יום שבת ונלחמו איבדו חברים נלחמו כמו אריות ואתם צריכים לראות את האש שלהם בעיניים,  ואחד מהם אמר לי מה שאני באתי להגיד להם, הוא אמר ""אדוני רה""מ אני רוצה שתדע היה לנו קשה, יהיה לנו קשה, אבל אנחנו לא עוצרים"", אמרתי לו שאנחנו לא עוצרים אנחנו ממשיכים הלאה עד הניצחון. אבל הניצחון הזה כרוך לא רק במאמץ מלחמתי-צבאי, הוא גם קשור ששמירה על החוסן הלאומי הכלכלי, אנחנו קשובים לציבור, אנחנו מחויבים לסייע לכולם. ההנחיה שלי היא ברורה: לפתוח את הברזים, להזרים כסף לכל מי שזקוק לו. לדאוג לכולם כפי שעשינו בקורונה. אנחנו בנינו פה בעשור האחרון כלכלה מאוד חזקה וגם אם המלחמה גובה מאיתנו מחירים כלכלים, כפי שהיא עושה, אנחנו נשלם אותם ללא היסוס. אני משבח את שר האוצר ואנשי משרדו שיחד עם מנכ""ל משרדי יוסי שלי עובדים מסביב לשעון, זה מאמץ קשה, צריך להתגבר על הרבה מכשולים, צריך לקצץ הרבה בירוקרטיות, דבר שהם עושים ונעשה במשנה מרץ, ובכן אני מודה להם ואני גם מצפה שהמאמץ הזה יימשך. היום אנחנו מודיעים על שורה של צעדים שחלקם יושמו וחלקם ייושמו בימים הקרובים. אני אומר מראש זו רק ההתחלה אנחנו נביס את האויב במלחמה הצבאית ואנחנו ננצח גם במלחמה הכלכלית. שר האוצר בבקשה."
3.11.2023,ציוץ,"לוחמים ולוחמות, חיילים וחיילות, כל כוחות הביטחון היקרים,
שליחי העם והמדינה,
 
יסוד קיומו של עם ישראל בן אלפי השנים הוא המאבק המתמיד על חיינו וחירותנו.

מאז ומעולם נאבקנו באויבים מרים, שקמו עלינו לכלותנו. כשאנו מצוידים בעוז רוח ובצדקת הדרך, עמדנו בנחישות מול מבקשי נפשנו.

המאבק הנוכחי במרצחי ה'חמאס' הוא פרק נוסף בסיפור העמידה הלאומית לדורותיה.

'זכור את אשר עשה לך עמלק'.  

אנו זוכרים כל העת את מראות הטבח המחריד בשבת שמחת תורה, 7 באוקטובר 2023. לנגד עינינו עומדים אחינו ואחיותינו הנרצחים, הפצועים, החטופים, נופלי צה""ל וכוחות הביטחון.

בשמם ולמענם יצאנו למערכה, שתכליתה השמדת האויב האכזר והרצחני חמאס-דאעש, השבת חטופינו והשבת הביטחון לארצנו, לאזרחינו ולילדינו. 

זוהי מלחמת בני האור בבני החושך. לא נרפה משליחותנו עד שהאור יכריע את החושך – הטוב יביס את הרוע הקיצוני שמאיים עלינו ועל העולם כולו.

חיילי צה״ל ולוחמי כוחות הביטחון היקרים, בכל מקום בו אתם נמצאים – ביבשה, באוויר ובים, בשטחי הכינוס ובעומק השטח, במערכי המודיעין, החימוש, הלוגיסטיקה והרפואה – דפים חדשים בתולדות ישראל נכתבים על ידכם.  

תעוזתכם, דבקותכם במטרה ואומץ ליבכם מעוררים השראה עצומה. 

כולכם נצר לשרשרת הגיבורים שלא נרתעו ולא נסוגו אחור – יהושע בן נון, דבורה הנביאה, דוד המלך, יהודה המכבי, בר-כוכבא, יוסף טרומפלדור, לוחמי המחתרות, צה''ל וזרועות הביטחון. הם אחזו בחרב המגן למען נצח ישראל, ואתם צועדים בעקבותיהם.

בכל מפגשיי איתכם בשבועות האחרונים התפעמתי עמוקות מתעצומות הנפש שלכם – מרוח הניצחון, כנאמר בתנ״ך: ""וַתְּאַזְּרֵנִי חַיִל לַמִּלְחָמָה, תַּכְרִיעַ קָמַי תַּחְתָּי"" (תהילים י''ח, מ'). 

כשאני שולח אתכם למשימה, גיבורינו היקרים, אני בטוח בניצחוננו המוחלט על אויבינו. יחד עם כל עם ישראל - אני סומך עליכם, אני גאה בכם ואני אוהב אתכם. 

״יִתֵּן השם אֶת אוֹיְבֵינוּ הַקָּמִים עָלֵינוּ נִגָּפִים לִפְנֵיהֶם!
הַקָּדוֹשׁ בָּרוּךְ הוּא יִשְׁמֹר וְיַצִּיל אֶת חַיָלֵינוּ מִכׇּל צָרָה וְצוּקָה,
וּמִכׇּל נֶגַע וּמַחֲלָה,
וְיִשְׁלַח בְּרָכָה וְהַצְלָחָה בְּכָל מַעֲשֵׂה יְדֵיהֶם.
יַדְבֵּר שׂוֹנְאֵינוּ תַּחְתֵּיהֶם,
וִיעַטְּרֵם בְּכֶתֶר יְשׁוּעָה וּבַעֲטֶרֶת נִצָּחוֹן״. 

חזקו ואמצו לניצחון – בעזרת השם, יחד ננצח!

שבת שלום,"
3.11.2023,הצהרה,"אזרחי ישראל, ערב שבת אני מבקש לעדכן אתכם בהתקדמות המלחמה. כוחותינו פועלים בכל הגזרות ובכל העוצמה. ניצחוננו יהיה חד וברור, הוא יעביר מסר לאויבנו, מסר שיהדהד לדורות. המטרה של אויבנו היא השמדת מדינת ישראל, ואני אומר לכם ואני אומר להם אויבנו יכשלו. הם יובסו. לא נרפה עד לניצחון, עד להשלמת היעדים שהגדרנו: חיסול החמאס, השבת חטופינו והשבת הביטחון לאזרחינו ולילדינו. לוחמנו נלחמים באומץ לב בלתי רגיל, הם נלחמים בקרבות עזים פנים אל פנים, הם מחסלים מחבלים סביב השעון, הם פועלים בשטח בשילוב זרועות תוך המשך הכתישה האווירית חסרת התקדים של חיל האוויר נגד חמאס-דאעש. ביחס לצפון אני חוזר ואומר לאויבנו: אל תטעו בנו, טעות תעלה לכם ביוקר, טעות תעלה לכם במחיר שאתם אפילו לא מדמיינים. במקביל אנחנו ממשיכים לפעול בחזית המדינית נפגשתי הבוקר עם מזכיר המדינה האמריקני אנתוני בלינקן. אני מעריך את ביקורו כאן, אני מעריך את התמיכה העקבית של הנשיא ביידן, הממשל האמריקני והעם האמריקני. אני הראיתי למזכיר המדינה בלינקן, הראיתי לו סרטון מתוך המצלמות ברצועת עזה הוא סיפר על זה. אחד מהדברים הנוראים שראינו, אותם שני אחים צעירים שרואים את אביהם נרצח, אחד מהם מאבד את ראייתו קורא לאמא וזה רק מקצת הזוועות שיש בסרטון הזה. אני הבהרתי שאנחנו ממשיכים בכל הכוח,  ושישראל מסרבת להפסקת אש זמנית שאיננה כוללת שחרור חטופינו, ישראל אינה מאפשרת הכנסת דלק לרצועת עזה ומתנגדת להעברת כספים לרצועה. אזרחי ישראל, מאז פרוץ המלחמה הנוראה באותה שבת שחורה אנחנו איבדנו מאות אזרחים ואזרחיות, לוחמים ולוחמות, חיילים וחיילות, אנשי ונשות כוחות הבטחון המשטרה וההצלה. איבדנו לוחמים נפלאים, ישראלים נהדרים, מלח הארץ אנשים שפשוט בלמו בגופם-בגופם לפעמים בציפורניים את המפלצות האלו. אני מבקש לספר לכם רק מקצת סיפורי הגבורה של הנופלים השבוע. רועי דעוואי ז""ל לוחם גבעתי, נפל השבוע בקרב בצפון רצועת עזה, בטלפון הנייד שלו נמצא מכתב פרידה שכתב לבני משפחתו: ""היה לי השירות הכי טוב שהיה אפשר לבקש"", כתב רועי, ""יש לי לוחמים אריות יש לי את הזכות לפקד עליהם, לראות את כל מי שנמצא פה זו ארץ ישראל שלמענה אני עושה את כל זה"". פדייה מארק ז""ל, לוחם גבעתי, נפל השבוע בקרב בעזה. פגשתי את פדייה רק לפני 4 חודשים כשסיים את קורס הקצינים, פדייה סיפר לי אז על אביו מיכי שנרצח בפיגוע בו פדייה ניצל ואמו נפצעה קשה. בן דודו אלחנן נהרג כשחילץ משפחות בעוטף עזה באותה שבת ארורה של השבעה באוקטובר. במכתבו האחרון פדייה מארק כתב למשפחתו: ""אנחנו חזקים, עם ישראל חזק וצה""ל חזק. אני שומר עליכם ואיתכם בלב"". סגן אלוף סלמן חבקה מג""ד 53 בעוצבת ברק נפל במהלך הקרב בצפון רצועת עזה. סלמן בן העדה הדרוזית היה מהראשונים להילחם בקרבות מול מחבלים בקיבוץ בארי. הוא סיפר על הרגעים שבהם הטנק שלו פרץ פנימה לקיבוץ, הוא כתב ""הבנתי ברגע שאנשים שמעו את הזחלים של הטנקים פתאום היה להם רגע של ביטחון"", הוא ברגעיו האחרונים הביא רגע של ביטחון. כל חלל שלנו הוא חור עמוק בליבנו, כל אחד מהם הוא עולם ומלואו למשפחתו, לחבריו, להוריו, לאוהביו ולכולנו. כל אחד מהם הקריב את חייו למען חיינו. בשם העם כולו אני מבקש להשתתף בצער המשפחות השכולות, אני מכיר על בשרי את עומק היגון של השכול. אנחנו דואבים על כל חייל שנפל, אנחנו שואפים לפעול במינימום סיכון לכוחותינו, אבל נעשה כל מה שצריך כדי להשיג את הניצחון על אויבנו. בעזרת השם ובעזרתכם אזרחי ישראל נעשה ונצליח יחד ננצח שבת שלום.
"
5.11.2023,ציוץ תיעוד משיחה עם טייסים,"האויבים שלנו טעו בנו. חשבו שביום פקודה לא יתייצבו, התיצבנו יחד. אני רוצה גם שתדעו שיש דבר אחד שלא נעשה: לא תהיה הפסקת אש בלי החזרת חטופינו. שיותיאו את זה בכלל מהלקסיכון. אנחנו אומרים את זה גם לאויבניו וגם לידידינו. ואנחנו פשוט פשוט נמשיך עד שננצח אותם. אין לנו אלטרנטיבה. אני חושב שהיום כולם מבינים את זה. העם כולו מאוחד. וגם סומכים עליכם ומעריכים את מה שאתם עושים, ומאמינים בכם. נמשיך יחד עד לניצחון "
5.11.2023,ציוץ,חמאס פתח במלחמה נגדנו כי הוא רוצה להרוג את כולנו ולא בגלל שום ויכוח בתוכנו. חמאס טעה - ולכן יחוסל. רק יחד ננצח
6.11.2023,ציוץ,"כינסתי היום את שגרירי העולם ואמרתי להם: הקרב שלנו הוא הקרב שלכם, הניצחון שלנו הוא הניצחון שלכם"
7.11.2023,הצהרה,"אזרחי ישראל, אני מבקש לעדכן אתכם על המשך המלחמה. בדרום המלחמה ברצועה מתקדמת בעוצמה שהחמאס מעולם לא הכיר העיר עזה מכותרת אנחנו פועלים בתוכה אנחנו מעמיקים את הלחץ על החמאס מידי שעה מידי יום עד כה חיסלנו אלפי מחבלים מעל הקרקע ומתחת לקרקע בינהם חיסלנו רבי מרצחים שתכננו וביצעו את הטבח באותה שבת שחורה מאז התמרון הקרקעי  השמדנו אין ספור מפקדות, מנהרות בסיסים ומפקדות של חמאס חמאס מגלה שנאחנו מגיעים למקומות שלא חשב שנגיע אליהם. אני בא מלוחמינו מבסיס צאלים חלקם לחמו בצורה בלתי רגילה ועכשיו הם נערכים לכניסה לרצועה כשהם מצויידים בשני יתרונות הראשון הלקחים בצהל מפיק בשיטתיות בפעולות כוחותינו בתוך עזה ולקחים שמשפרים עוד יותר את תוצאות הלחימה
היתרון השני הוא רוח הלחימה שאין שניה יש להם נחישות בלתי רגילה יש להם אמונה יש להם מעל הכל שליחות הם מגינים על הבית
אני מצדיע להם כל עם ישראל מצדיע להם בצפון אנחנו פועלים בהגנה והתקפה ונמשיך להגן על גבולנו לא נשלים עם מציאות בה חיזבאללה או חמאס או לבנון יפגעו ביישובנו או באזרחינו נמשיך לענות באש חזקה על כל התקפה נגדינו תקפנו מטרות  רבות שחיזבאללה אני שב ואומר אם חיזבאללה ירצה להיכנס להיכנס למלחמה הוא יעשה את טעות חיו
באשר לחטופינו שוחחתי עם נשיאת הצלב האדום דרשתי ממנה שהצלב האדום יפעל לשחרור מיידי של חטופינו  זה מתחייב בחוק הבינלאומי כמו כן דרשתי מהם לממש את חובתו לבקר את כל החטופים לוודא את שלומם אתמול כינסתי את כל השגרירים הזרים ו בישראל קראתי להם להצטרף לדרישה של שחרור כל החטופים אמרתי להם שחטיפתם היא פשע מלחמה אני חוזר ואומר לא תיהיה הפסקת אש בלי החזרת חטופינו אני פונה למשפחות החטופים
אני פונה מכאן למשפחות החטופים שנמצאות בסיוט מתמשך אני רוצה שתדעו אנחנו פועלים בכל האמצעים בכל החזיתות כדי להשיב את יקירכם יקירנו הביתה הפעולה הצבאית היא חלק חיוני במאמץ הזה בחזית המדינית אנחנו פועלים סביב השעון כדי לספק לצהל מרחב תמרון בינלאומי לטובת הפעילות הצבאית אנחנו מביאים מנהיגים מכל העולם אני נפגש איתם מראה להם את הזוועות של החמאס ואת גבורת אזרחינו אני אומר להם המלחמה שלנו היא גם שלכם אם אנחנו לא ננצח אתם הבאים בתור
אני תמיד מוסיף אנחנו ננצח לא נעצור עד לניצחון אני בקשר רצוף עם ביידן אנחנו מאוד מעריכים את תמיכתו  את התמיכה של הממשל האמריקני של העם האמריקני אזרחי ישראל לפני חודש ביום השחור ההוא נכפתה עלינו מלחמה אכזרית ע""י אויב אכזרי מאין כמוהו  אויב שביקר לטבוח אותנו האויב הזה יוכה שוק על ירך הוא יושמד אנחנו נחסל את היכולות הצבאיות והשלטוניות של חמאס
אני שב וקורא לאוכלוסיה האזרחית בעזה תתפנו דרומה כי אנחנו לא נעצור אין כניסת דלק אין כניסת פועלים ואין הפסקת אש ללא שחרור חטופינו
בנושא הכלכלי ההנחייה שלי לשרים היא ברורה לשחרר את כל החסמים לדאוג לכל האזרחים העסקים לודוא שאף אחד לא יישאר מאחור פינינו מעל 100 אלף אזרחים מהצפון והדרום אנחנו פועלים להחזיר אותם לשקם  קודם כל את הערים את הקיבוצים והיישובים נשקיע את כל  ההון הדרוש כל המאמץ הדרוש והלב הדרוש
אנחנו נותנים תשלום מלא ומוקדם למשרתי המילאוים פיצויים לעובדים והעסקים ועוד דבר העורף בכלל כחזית ביקרתי בחמל העיר אשדוד ראיתי את חוסן ההנהגה  ושל התושבים אני מבקש לומר לכם החוסן שלכם והנחישות שלכם להמשיך עד לניצחון אלו נותנים לנו לחיילינו בחזית את הכוח להשלים את המשימה אזרחי ישראל לב כולנו עם משפחות הנרצחים והחטופים אנחנו מחבקים את המשפחות השכולות של לחמינו שמסרו נפשם למען המדינה
אנחנו מאחלים החלמה שלמה לפצועינו אנחנו נותנים גב חזק ללוחמינו אני אומר לכם  בוודאות מתוך החושך והכאב נצא חזקים יותר מאוחדים יותר יחד נילחם ובעזרת השם יחד ננצח
"
7.11.2023,"ציוץ לשכה, ביקור חמ""ל אשדוד","אנחנו צריכים חוסן לאומי ואורך רוח. אנחנו צריכים גם מרחב בינלאומי, ואני עובד על זה שעות נוספות. אנחנו צריכים את רוח הלחימה של המפקדים והלוחמים שהיא מדהימה. צריך אורך נשימה כי אנחנו צריכים להשלים את המלאכה. אני לא רוצה 'חצי' ולא רוצה 'בערך' - אני רוצה לחסל את החמאס. מה יהיה אחר כך, אין לי מושג, אבל קודם כל לחסל את החמאס. זה לא יעבור בפחות מזה. לצורך כך אנחנו צריכים באמת את העורף האזרחי. קודם כל להגן על העורף, אבל גם כדי שהעורף ייתן את הכוח להמשיך. זה ייקח זמן. אנחנו, גם הדרג הצבאי וגם הדרג המדיני, מאוד נחושים להשלים את המלחמה, להשלים את המשימה הזאת ולא לוותר. כל אחד יעשה את שלו. אני מתרשם שאתם עושים את שלכם בצורה הטובה ביותר, אני מאוד מעריך את זה."
7.11.2023,ציוץ לשכה,"אתם יכולים קודם כל להפיק לקחים. לכולכם יש לקחים קודם כל מהיום הראשון, מה שעשיתם - הצלתם את המדינה. אבל כאן יש גם לקחים מתוך השטח, כפי שאתם יודעים. אני שמעתי עכשיו חלק מהדברים, זה מאוד מדויק. כדאי לספוג כל גרם של לקחים וגם להתאמן יחד. אני רוצה להגיד לכם שמה שאנחנו רואים בתוך השטח, מהדיווחים שאני מקבל וקבינט המלחמה מקבל, והדיבור עם המפקדים ועם החיילים - זה הצלחה בלתי רגילה. אני אומר לכם, היו כאן אמריקנים - באו והסבירו לנו מה היה בפלוג'ה ומה היה פה ומה היה שם, והם משתאים על ההישגים שלנו. זה נכון שיש גם בעיות; יש רחפנים, יש מטענים ויש נ""ט. זה נכון. יש לפעמים גם אבידות מאוד כואבות, אבל בסך הכל ההצלחה היא פנומנלית. משום שאנחנו נכנסים לשם, פוגעים באויב - זאת הצלחה אדירה. אנחנו לא מתכוונים להפסיק, אנחנו מתכוונים להמשיך עד הסוף. אנחנו סומכים עליכם, מאמינים בכם ונותנים לכם את כל הכוח. אנחנו יודעים שתעשו הכל. כמובן תשמרו אחד על השני - זה כלל מספר אחת. שיהיה לכם את כל הכוח, כל ההצלחה. תודה לכם. תפיקו את הלקחים - הלקחים הם טובים מאוד, הרבה הרבה חוכמה. שיהיה הצלחה, רוח כבר יש"""
7.11.2023,ציוץ,"עם הלוחמים שלנו בשטח. אנחנו לא מתכוונים להפסיק, אנחנו מתכוונים להמשיך עד לניצחון. אני סומך עליכם, מאמין בכם, ונותן לכם את כל הכח. "
8.11.2023,הצהרה משותפת עם משרד האוצר,"""אני רוצה לחדד את הכמות הכספית שאנחנו הולכים להעביר לטובת אזרחי ישראל - אנחנו כבר הוצאנו מיליארדים רבים לעזור למפונים, לעזור למשפחות החטופים והנעדרים, לעזור לרשויות בצפון ובדרום, למשרתי המילואים ולעסקים; אבל אנחנו הולכים להביא הרבה יותר רק לחודשיים שנשארו - נובמבר, דצמבר. 

שר האוצר יביא בשבוע הבא תקציב מתוקן לנובמבר-דצמבר שיכלול כ-13 מיליארד שקלים לסיוע אזרחי. זו תוספת ענקית. למשל, אנחנו מוציאים לעסקים פי ארבעה ממה שהוצאנו בקורונה. פי ארבעה. ואנחנו הולכים להוציא כאן סכומים גדולים מאוד. לא יחסר כסף. 

אנחנו נדאג שהכסף הזה יגיע למי שצריך להגיע. זה אומר שאף אחד לא יישאר מאחור. אין בעיה כספית. מדינת ישראל מספיק חזקה מבחינה כלכלית כדי לעמוד בזה וזה יעזור לנו לנהל את המלחמה במקביל ליעדים האחרים שלנו. עורף חזק נותן לנו גם חזית חזקה במלחמה"""
8.11.2023,"מפגשי רשויות יו""ש","בתחילת דבריי, אני רוצה לשבח את הפעולה הקרקעית של צה""ל ברצועת עזה. היא מתקדמת היטב, היא משיגה תוצאות טובות. אני מבקש לשים בצד כל מיני שמועות סרק שאנחנו שונים מכל מיני כיוונים ולחזור על דבר אחד ברור: לא תהיה הפסקת אש בלי שחרור חטופינו. כל השאר, סרק. אני פה עם קבינט ניהול המלחמה, עם ראשי המועצות ביהודה ושומרון וכמובן עם פיקוד המרכז. אנחנו באים הנה לשלוש מטרות. מטרה ראשונה היא להגביר את הסיכול של הטרור. זה נעשה ביד רמה, אני רוצה לשבח את צה""ל, השב""כ, משטרת ישראל, על פעולה מאוד מרשימה בתחום הזה. 

היעד השני הוא למנוע הסלמה והפיכת יהודה ושומרון לזירה שנייה. והדבר הזה כמובן מחייב היערכות גם לפיגועים האמונים, גם ביהודה ושומרון וגם מיהודה ושומרון. והסיבה השלישית זה קומץ קיצוניים, שלא מייצגים את הציבור שיושב כאן, שגורם נזק גדול למדינת ישראל. הציבור של תושבי יהודה ושומרון זה חצי מיליון אזרחים נאמנים, שומרי חוק, שעושים עבודה מסורה עכשיו, רבים רבים מהם, גם בשירות הסדיר וגם בשירות המילואים בתוך קו החזית בעזה. האזרחים הללו הם תרומה גדולה מאוד למדינת ישראל במהלך השנים ועומדים באתגרים שאזרחי ישראל יודעים כמה הם קשים וכמה הם מחייבים. והם תמיד תמיד תמיד שמרו על ערכים, באמת ערכי מוסר ונורמות התנהגות ראשונים במעלה, ראשוניות במעלה. יש קומץ קטנטן של אנשים שלא מייצג את הציבור הזה, שלוקח את החוק לידיים. אנחנו לא מוכנים לסבול את זה, אנחנו לא מוכנים לקבל את זה, אנחנו נפעל נגד זה בכל דרך, זה גורם נזק בינלאומי כבד למדינת ישראל, וזה לא מייצג את הציבור כאן. אני מגנה את זה, ואנחנו נפעל נגד זה, ואני יודע שאני מייצג את כל האנשים שיושבים כאן, ראשי היישובים ביהודה ושומרון וציבור המתיישבים ביהודה ושומרון. תודה רבה לכם
"
9.11.2023,ציוץ,"שרה ואני נפגשנו עם משפחתו של לוחם סיירת גבעתי, פדיה מרק ז״ל שנפל בקרבות בעזה. 

המשפחה אמרה לנו שגם אם פדיה היה יודע את סוף הסיפור, הוא היה נכנס לעזה ועושה הכל. 

היום זה המבחן של עם ישראל. ארץ ישראל נקנית בייסורים. הכאב גדול מאוד, אך אנחנו מנצחים בזכות הרוח הזאת"
9.11.2023,ציוץ,"רעייתי שרה פגשה היום משפחות של חטופי חמאס-דאעש. 

היא הקשיבה בקשב רב לסיפורי המשפחות על הסבל הכבד שעובר עליהן בחודש האחרון. 

רעייתי שרה אמרה למשפחות: 

״אני יודעת שאין לכם יום ואין לכם לילה. שכל יום שעובר בלי יקיריכם הוא כאב שאין לו סוף. הלב שלי אתכם, הלב של כולנו אתכם. אני מבטיחה לכם שאעביר את תחושותיכם ובקשותיכם לראש הממשלה ואני מבטיחה לכם שהוא עושה הכל כדי להחזיר את חטופינו, יקיריכם, הביתה בשלום״"
10.11.2023,ציוץ,"מבקר בבית החולים ברזילי את לוחמינו שנפצעו במלחמה. אמרתי להם: אנחנו לא מפסיקים, אנחנו לא עוצרים. חברים שלכם שעכשיו בפנים מכים בהם חזק. כך נמשיך. רפואה שלמה.
"
10.11.2023,מפגש רשויות העוטף,"אנחנו עכשיו מסיימים ישיבה עם ראשי היישובים בעוטף, ואני חייב לשפר להגיד לך, אני רוצה להגיד לך שהאנשים האלה, ראשי היישובים והתושבים בעוטף גילו חוסן אדיר. נלחמו אזרחים לצד חיילים בציפורניים. ויש כאן נחישות גדולה מאוד שלהם ושל הממשלה להחזיר עוד יותר ממה שהיה, לשקם, לבנות, להצמיח. קודם כול להחזיר את הביטחון, לדאוג שאין חמאס, ולא יחזור חמאס, אבל שגם יהיו חיים חזקים מאוד אחרי. ואני מתרשם מהאנשים האלה, מתרשם מהעבודה של משה אדרי ויוסי שלי ושר התיירות ופיקוד העורף, עובדים ביחד. יש לנו משימה גדולה, אנחנו נצליח בה"
10.11.2023,ביקור תצפיתניות נחל עוז,"פשוט כואב הלב, ממש נקרע. הלב נקרע אבל ממשיכים לעבוד. שתהיה לכן שבת שקטה ומבורכת. אני מצדיע לכן, אתן עושות עבודת קודש. עברנו ימים מאוד מאוד קשים, אבל אתם יודעים מה אנו עושים שם בפנים - הלוחמים שלנו רומסים אותם. נכריע אותם בעזרתכן ובעזרת השם. כל הכבוד לכן"
10.11.2023,"ביקור חמ""ל נחל עוז","אתם עושים עבודה פגז, אתם נותנים מסך של אש לכוחותינו. אנחנו שם מתקדמים, אנחנו לא עוצרים עד השלמת המשימה. המשימה מתחלקת לשתיים: הרתעה בצפון, וחלק מכם הייתם שם; והכרעה בדרום. הכרעה זה חיסול החמאס. אנחנו לא חוזרים למצב שהיה - ובעזרת השם ובעזרתכם זה מה שיהיה. הלוחמים שלנו שם בפנים בתוך השטח, סומכים עליכם, עם ישראל סומך עליכם. אני רוצה להגיד להורים שלכם, שיראו אתכם בהמשך: אתם שלחתם את הכי טובים שיש. אתם עושים עבודה פנטסטית, פשוט יוצאת מן הכלל. אני רק רוצה להודות לכם ולהגיד לכם שאנחנו ממשיכים יחד עד הניצחון. שתהיה לכם שבת שלום."
11.10.2023,ציוץ,קבלת שבת בחמ״ל נחל עוז שנפתח מחדש במחנה רעים. ממשיכים יחד עד הניצחון. שבת שלום לכל כוחותינו!
11.11.2023,מסיבת עיתונאים,"אזרחי ישראל, אני מבקש קודם כל לחבק את המשפחות של החללים, שאליהם התווספו אתמול חללים נוספים, גיבורי ישראל. לב כולנו עם המשפחות של מתן מאיר, יוסי הרשקוביץ, סרגיי שמרקין, נתי הרוש ומשה ידידיה לייטר, בנו בכורו של חברי הטוב ומי שהיה ראש הסגל של לשכתי, יחיאל לייטר, השם יקום דמם של גיבורנו המופלאים. אני אומר מכאן לכל המשפחות של יקירנו שנפלו במלחמה הקשה, אנו עושים הכל כדי להיות ראויים לקורבנם, כדי להיות ראויים לגבורתם. לא נעצור עד השלמת המשימה. המלחמה נגד חמאס-דאעש מתקדמת במלוא עוצמתה ויש לה מטרה אחת, לנצח. אין שום תחליף לניצחון. אנחנו נחסל את החמאס ואנחנו נחזיר את חטופינו. כוחות צה""ל השלימו את כיתור העיר עזה, הם פועלים בלב העיר, הם בפאתי בית החולים שיפא', הם חיסלו אלפי מחבלים כולל מחבלים בכירים ורבי מרצחים שהיו בין אלה שהובילו את הטבח הנורא הזה באותה שבת ארורה של השבעה באוקטובר. החמאס איבד הלכה למעשה את השליטה בצפון הרצועה, אין לו שום מקום בטוח להתחבא בו. מסינוואר ועד אחרון המחבלים כל חמאס הם בני מוות. כוחותינו פוגעים בהם מעל הקרקע וכוחותינו פוגעים בהם מתחת לקרקע אנחנו נמשיך בכל הכוח אנחנו נמשיך במלוא העוצמה, אנחנו נמשיך עד הניצחון. אנחנו ערוכים גם בחזית הצפונית, אנחנו פועלים שם באש תקיפה גם מן האוויר וגם מן הקרקע. אני הזהרתי את חיזבאללה אל תעשו את הטעות ותיכנסו למלחמה כי זאת תהיה טעות חייכם. כניסה שלכם למלחמה תחרוץ את גורלה של לבנון, אנחנו נלחמים גם בחזיתות נוספות. מידי יום אנחנו פועלים נגד טרור, נגד שלוחיו, נגד פעיליו גם ביו""ש גם בלבנון בסוריה, בים האדום, בכל זירה שנידרש. בעניין חטופינו, אני שומע כל מיני פרסומים בתקשורת העולמית מגורמים לא מוסכמים ובכן אני מבקש להבהיר שוב. השבת חטופינו היא יעד מרכזי של המלחמה, היעד הזה נמצא בראש סדר היום שלי ושל חבריי כאן. אני מכנס לשם כך דיונים מעמיקים מדי יום בקבינט ניהול המלחמה בראשותי. כשאני נפגש עם נציגי המשפחות ושלשום הייתה לי פגישה נוספת מאוד מרגשת יחד עם רעייתי, כשאני נפגש איתן אני רואה את הכאב בעיניים שלהן, אני רואה את הסיוט ואני אומר להם, נעשה הכל כדי להחזיר אותם. בעניין החטופים, ההנחיה שלי ושל הקבינט היא ברורה, לא תהיה הפסקת אש בלי החזרת חטופינו. אני מבקש גם להבהיר שקיום המגעים הבינ""ל לעניין שחרור  החטופים מתבצע על ידי ראש המוסד, דדי ברנע בסיוע האלוף במיל' ניצן אלון וכשיהיה לנו מה לומר, דברים קונקרטיים אנחנו נעדכן את המשפחות ונביא הדברים למליאת הממשלה. עד אז יפה השתיקה.  למנהיגי מדינות ערב, מנהיגים שדואגים לעתיד מדינותיהם וגם לעתיד המזרח התיכון אני אומר להם דבר אחד, אתם חייבים להתייצב נגד חמאס. ב-16 שנות עריצותו החמאס המיט אסון על עזה, הוא הביא לתושבי הרצועה שניים דברים: דם ועוני. חמאס הוא חלק אינטגרלי של ציר הטרור שמובילה איראן, וציר הטרור והרשע הזה מסכן את כל העולם וגם את כל העולם הערבי. אני משוכנע שרבים ממנהיגי ערב מבינים זאת. אנחנו ממשיכים לפעול גם במישור הבינ""ל כדי לאפשר ללוחמינו מרחב תמרון. מתחילת המלחמה פעלנו לגייס את תמיכת ארה""ב. אני עומד בקשר כמעט יומיומי עם הנשיא בדיין אני מאוד מעריך את תמיכתו, אני מעריך את הגעת שתי נושאות מטוסים עם צי מסייע הגיעו לאזורנו, אני מעריך גם את הצוללת המיוחדת שהגיעה לכאן, את הסיוע בחימושים, את התמיכה המדינית והמוסרית של הממשל האמריקני ואת התמיכה המוסרית הרחבה של העם האמריקני על שדרותיו. בריאיונות לתקשורת האמריקנית אני מספר על הזוועות שחולל חמאס בשבעה באוקטובר. אני מבהיר שיש לכל בני האדם החופשיים במדינות החופשיות חובה מוסרית לתמוך במדינת ישראל, אני מספר על גבורת חיילנו ואזרחינו אני קורא להשבת חטופינו ולהתנגדות נחרצת להפסקת אש שאיננה כוללת את החזרת חטופינו. אני אומר לאמריקנים תתגייסו גם אתם ליעד המרכזי שלנו, חיסול החמאס שהוא גם יעד שלכם, ואני חייב להגיד לכם שרוב הציבור האמריקני תומך בנו ובמדיניות שאנו מובילים, ונכון יש גם קולות אחרים. אנחנו נאבקים בהם. אני שמח שמנהיגים רבים בעולם נענו להזמנתי לבוא לישראל, לתמוך בישראל, התמיכה שלהם חשובה לנו, אבל אין זה אומר שמעת לעת לא מתעוררות אי הסכמות זה קורה, זה קורה גם כי בחלק מהמדינות הללו יש מיעוטים שלוחצים על המנהיגים ואני אומר להם אל תכנעו ללחץ, המלחמה שלנו היא גם המלחמה שלכם ובמלחמה הזאת אנחנו חייבים לנצח למעננו אבל גם למענכם. בכל מקרה, אני מבקש להבהיר שום לחץ בין לאומי, שום הטחות שקריות בחיילי צה""ל ובמדינתנו לא ישנו את האמונה שלנו בצדקת דרכנו ובזכותנו ובחובתנו להגן על עצמנו. כראש ממשלת ישראל אני מייצג את המדינה האחת והיחידה של העם היהודי, עם של 3500 שנה, אתם העם הנפלא שלנו, האזרחים הנפלאים שלנו יהודים ולא יהודים כאחד והמורשת הכבירה שכולנו מייצגים נותנים לנו את הכוח לעמוד איתן בפני העולם כשצריך. באשר לדיבורים על היום שאחרי, היום הזה יהיה רק אחרי חיסול החמאס. עזה תהיה מפורזת לא יהיה יותר איום מרצועת עזה על מדינת ישראל וכדי להבטיח שלא יהיה איום כזה, כל זמן שצריך, צה""ל ימשיך לשלוט ביטחונית ברצועת עזה כדי למנוע טרור ממנה. הטבח של השבעה באוקטובר הוכיח סופית שבכל מקום שאין שליטה ביטחונית ישראלית הטרור חוזר ומתבסס, בסופו של דבר הוא מכה בנו וזה הוכח גם ביו""ש, ולכן לא אסכים לוותר על השליטה הביטחונית בשום מצב. אזרחי ישראל, היום כולנו מאוחדים. אנחנו מבינים דברים בסיסים. אם רוצים שלום, צריך לחסל את החמאס. אם רוצים ביטחון, צריך לחסל את החמאס, אם רוצים להבטיח את עתידה של מדינת ישראל צריך לחסל את החמאס. זה מה שישראל חייבת ולעשות וזה מה שישראל תעשה. יחד נילחם ובעזרת השם יחד ננצח.
"
13.11.2023,ציוץ לשכה,"אני פה בגדס״ר הבדואי, עם המפקד נאדר ולוחמים עזי נפש. מפקדים, יהודים ובדואים, עומדים שכם אל שכם. נלחמו בגבורה ונלחמים עכשיו בגבורה. שומרים על המדינה שלנו בצורה נפלאה ושותפות מדהימה. אני מצדיע לכם וסומך עליכם. אתם העתיד של כולנו. השותפות שלנו זה העתיד של כולנו מול הפראים האלה, פשוט פראים. אתם כולכם חדורים באותה מטרה - אנחנו הולכים לנצח. אין פה הפסקות, אין פה חצאי דברים. זה לא 'מבצע', זה לא 'סבב'. פה הולכים עד הניצחון הטוטאלי. אני רואה את הנחישות אצלכם. עם כל הכאב, כאב גדול מאוד, אני רואה את קור הרוח והמחויבות להשלמת המשימה. במלחמה מנצחים. זה הקרב שלנו והקרב העיקרי הוא פה. יש לנו גם חילופי אש בצפון, אתם מכירים את זה. בחילופי האש האלה בצפון יש מי שחושב שיכול להרחיב את התקיפות נגד כוחותינו ונגד אזרחים - זה משחק באש. אש תיענה באש הרבה יותר חזקה. שלא ינסו אותנו כי הראינו רק מקצת מהכוח שלנו. כל פגיעה בנו - אנחנו נפגע באלה שפוגעים בנו. אנחנו נחזיר את הביטחון לצפון ואנחנו נחזיר את הביטחון לדרום. אנחנו נחזיר את הביטחון למדינת ישראל, אבל קודם כל בניצחון כאן - החמאס יחוסל. אני מאמין בכם. אני מצדיע לכם, לכל אחת ואחד מכם, מצדיע לכם באמת. כל הכבוד לכם"
13.11.2023,ציוץ ,"בגדס״ר הבדואי, עם המפקד נאדר ולוחמים עזי נפש. 

מפקדים, יהודים ובדואים, עומדים שכם אל שכם. נלחמו בגבורה ונלחמים עכשיו בגבורה. שומרים על המדינה שלנו בצורה נפלאה ושותפות מדהימה. 

אני מצדיע לכם וסומך עליכם. אתם העתיד של כולנו - עד לניצחון"
13.11.2023,מפגש עם קרקל,"הישג בלתי רגיל, באמת אדיר, אין מילים. אני חושב שמה שעשיתם פה - אתם פשוט הכרעתם פה את הקרב. לוחמות ולוחמים, בתעוזה ותושייה בלתי רגילה. כל הכבוד לכם, זה אומר המון. ממצב הכי גרוע שיכול להיות להפוך את הקרב, זה אומר המון. זה מה שאנחנו עושים עכשיו גם כן עם הכוחות בפנים. זה לא 'מבצע', זה לא 'סבב' - זו מלחמה עד הסוף. חשוב לי שתדעו את זה. זה לא מן השפה אל החוץ, זה מהלב ומהשכל החוצה. אם אנחנו לא גומרים אותם - זה יחזור. מה שעשיתם פה זה מופת, פשוט מופת. אני מתרשם מאוד מהמהירות, מהתושייה, מההתגייסות, מהגבורה ומההכרעה. פשוט הכרעתם פה את הקרב, זה אומר הכל. כל הכבוד לכם. אני בא עכשיו מהגדס""ר הבדואי, אתה רואה שם יהודים ובדואים נלחמים כתף אל כתף, כמו שאתם נלחמים כאן, לוחמות ולוחמים כתף אל כתף. זה דבר אדיר, עם זה אנחנו מנצחים וממשיכים הלאה. אני פשוט מלא התפעלות ממה שעשיתם, זה עוד ייכתב ויירשם הרבה שנים. אתם מספיק צעירות וצעירים כדי שגם הילדים שלכם והנכדים שלכם ידעו את זה. כל הכבוד לכם."
13.11.2023,"מפגש עם הגדס""ר הבדואי","אני פה בגדס״ר הבדואי, עם המפקד נאדר ולוחמים עזי נפש. מפקדים, יהודים ובדואים, עומדים שכם אל שכם. נלחמו בגבורה ונלחמים עכשיו בגבורה. שומרים על המדינה שלנו בצורה נפלאה ושותפות מדהימה. אני מצדיע לכם וסומך עליכם. אתם העתיד של כולנו. השותפות שלנו זה העתיד של כולנו מול הפראים האלה, פשוט פראים. אתם כולכם חדורים באותה מטרה - אנחנו הולכים לנצח. אין פה הפסקות, אין פה חצאי דברים. זה לא 'מבצע', זה לא 'סבב'. פה הולכים עד הניצחון הטוטאלי. אני רואה את הנחישות אצלכם. עם כל הכאב, כאב גדול מאוד, אני רואה את קור הרוח והמחויבות להשלמת המשימה. במלחמה מנצחים. זה הקרב שלנו והקרב העיקרי הוא פה. יש לנו גם חילופי אש בצפון, אתם מכירים את זה. בחילופי האש האלה בצפון יש מי שחושב שיכול להרחיב את התקיפות נגד כוחותינו ונגד אזרחים - זה משחק באש. אש תיענה באש הרבה יותר חזקה. שלא ינסו אותנו כי הראינו רק מקצת מהכוח שלנו. כל פגיעה בנו - אנחנו נפגע באלה שפוגעים בנו. אנחנו נחזיר את הביטחון לצפון ואנחנו נחזיר את הביטחון לדרום. אנחנו נחזיר את הביטחון למדינת ישראל, אבל קודם כל בניצחון כאן - החמאס יחוסל. אני מאמין בכם. אני מצדיע לכם, לכל אחת ואחד מכם, מצדיע לכם באמת. כל הכבוד לכם"
14.11.2023,ציוץ,בשטח עם לוחמות ולוחמי גדוד קרקל שחיסלו עשרות מחבלים בתעוזה ותושייה בלתי רגילה. מצדיע להם
14.11.2023,מפגש ראשי רשויות צפון,"אני פה אחרי פגישה מצוינת, מעמיקה, רצינית ונוקבת עם ראשי הרשויות בצפון, כאן, במושב רגבה. יש כאן עמידה איתנה שלהם ושל התושבים, שעוברים ימים קשים, אבל עוברים את זה יחד. אני חייב להגיד שהעמידה הזו היא חלק אינטגרלי מהמאמץ שלנו כדי להשיג את יעדי המלחמה. יש לנו משנה סדורה: היעד שלנו הוא קודם כל ניצחון מוחלט על חמאס בדרום והשבת חטופינו. הדבר השני, הוא כמובן להבטיח שביום שאחרי לא חוזר החמאס, לא חוזר משהו דמוי חמאס - גם את זה נבטיח. הדבר השלישי, ולא פחות חשוב, הוא לטפל כאן בגזרת הצפון. בגזרת הצפון כרגע יש חילופי מהלומות קשים. אנחנו מכים בחיזבאללה, אבל ההנחיה שלי לצה''ל היא להיערך לכל תרחיש. אני לא מציע לחיזבאללה לנסות את מדינת ישראל - זאת תהיה טעות חייהם. אנחנו מחויבים להשיב את הביטחון לאזרחי ישראל - הן בדרום והן בצפון. כך גם נעשה. אני מודה לכם, חברים יקרים, על העמידה הפנטסטית שלכם"
15.11.2023,מפגש כיפת ברזל וזיקים,"אני פה בבסיס זיקים עם מדריכי הסגל ועם הטירונים שניהלו פה קרב גבורה מול מחבלים שבאו לרצוח אותם - והם עשו כאן עבודה פנטסטית. רון, שמרה על ראש, אף על פי שהיא קיבלה כדור בראש - אבל הכל בסדר, ברוך השם. מפקדים שניהלו כאן קרב, לצערי נפלו כאן כמה מחבריהם, אבל הם עשו את המלאכה והצילו הצלה גדולה - בהתגייסות, בקריאת קרב, בהסתערות על מחבלים. היה פה מעשה גדול. זה משקף את הרוח שלנו, של הלוחמים שלנו - לא רק בקרב הבלימה אלא בקרב ההסתערות הקרקעית עכשיו בתוך עזה. אתם זוכרים שאמרו לנו שלא נפרוץ לעזה? פרצנו. אמרו לנו שלא נגיע לפאתי העיר עזה - הגענו. אמרו לנו שלא נכנס לשיפא - נכנסנו. וברוח זו אנו אומרים: אין מקום בעזה שלא נגיע אליו. אין מסתור, אין מחסה, אין מקלט למרצחי החמאס. נגיע ונחסל את החמאס ונחזיר את החטופים שלנו - אלה שתי משימות קדושות. אתמול בערב אני דיברתי שוב עם הנשיא ביידן. אנחנו לא מרפים, אנחנו נחסל את החמאס ונשיג ניצחון מוחלט ונחזיר את החטופים שלנו. בעזרתכם ובעזרת השם.
אלה החיילות והחיילים שמאיישים את מערכות כיפת הברזל שלנו, שהן המגן של מדינת ישראל. אנשים שוכחים שמאז תחילת המלחמה החמאס שיגר 10,000 רקטות וטילים למדינת ישראל כדי להרוג את אזרחינו, ואתם עושים עבודה מלאכת קודש להציל את אזרחי ישראל. וזה ההבדל בינינו לבינם. אתם מצילים את האזרחים והם מקריבים את האזרחים, מכניסים אותם לתוך אזור המלחמה, לא נותנים להם לצאת, מאיימים עליהם, ואפילו יורים עליהם כדי שיישארו בקו הלחימה. אז אנחנו מול האויב האכזר הזה אנחנו לא שוכחים מי אנחנו ולא שוכחים מי אתם. מאוד מאוד מעריכים את מה שאתם עושים, וזה כמובן מסייע לנו במאמץ המלחמה"
16.11.2023,ציוץ,ממשיכים עד לניצחון
16.11.2023,ציוץ,"בניחום אבלים אצל משפחתו של לוחם שלדג, רס״ן משה ידידיה לייטר ז״ל. 

משה היה אב ל-6 ילדים ובעל אוהב, לוחם אמיץ ועז נפש. הוא שימש לחייליו מגדלור של ערכים ודוגמא אישית - תמיד ראשון למשימה, תמיד ראשון להסתער.

השם יקום דמו. ננצח את חמאס - עד הסוף. יהי זכרו ברוך"
18.11.2023,מסיבת עיתונאים,"ערב טוב אזרחי ישראל, אני מבקש לפתוח בתנחומים מעומק הלב למשפחות של לוחמינו הגיבורים שנפלו ברצועת עזה. כולנו מחבקים באהבה אין קץ את המשפחות, וכולנו מצדיעים לגבורת הנופלים. הם נלחמו למען כולנו, להגנת הבית, ובזכותם מובטחים חיינו. יהי זכרם ברוך, וה' ייקום דמם. עוד ראיתי היום את צעדת משפחות החטופים. אני מבקש לומר לקרובי החטופים: אנחנו צועדים איתכם. אני צועד איתכם, כל עם ישראל צועד איתכם. יקיריכם בליבנו ולנגד עינינו כל הזמן. בנושא החטופים ישנן הרבה שמועות לא מבוססות, הרבה פרסומים לא נכונים. אני רוצה להבהיר - עד לרגע זה לא הייתה עסקה. אבל אני רוצה להבטיח: כשיהיה לנו מה לומר – נדווח לכם על כך. אנחנו יודעים את הסבל הנורא, את הסיוט שבו נמצאות המשפחות. אנחנו מסתכלים על התמונות, ואנחנו חושבים: זה הבן שלי, זאת הילדה שלי, זה הבעל שלי, האישה שלי, ההורים שלי. אני הזמנתי הערב את נציגי המשפחות לפגישה עם קבינט המלחמה בהמשך השבוע, כדי להבהיר עד כמה הנושא הזה חשוב לכולנו - לי ולחבריי כאן. לכולנו. אזרחי ישראל, עד כה השגנו במלחמה הישגים חשובים מאוד: חיסלנו אלפי מחבלים, חיסלנו מפקדים בכירים, השמדנו מוקדי שלטון, השמדנו מנהרות – ועוד היד נטויה. אנחנו ממשיכים קדימה בכל הכוח. ההישגים הללו הושגו בזכות שלושה דברים עיקריים: הראשון – גבורתם והקרבתם של בנינו ובנותינו. אני נפגש עם הלוחמים והלוחמות מכל החילות - בים, ביבשה, באוויר ומכל זרועות הביטחון. פגשתי לוחמות קרקל ושיריון, שחיסלו עשרות מחבלים בקרב מופת. פגשתי את הגדס״ר הבדואי שבו נלחמו שכם אל שכם, יהודים, בדואים ונוצרים, כדי לשמור על הבית של כולנו. פגשתי תצפיתניות, שחברות שלהן נפלו ביום הראשון למלחמה ועם דמעות בעיניים הן ממשיכות לשמור על כולנו. בזכות הלוחמים והלוחמות האמיצים של צה״ל, השב״כ והמשטרה, בזכות לוחמי ומפקדי האוגדות, שפורצים קדימה בתוך עזה בגבורה עילאית, ושאינם ניתנים לעצירה - אנחנו מנצחים. הדבר השני שמביא את ההישגים הוא האחדות והנחישות של העם. פגשתי את ראשי הערים בצפון ובדרום, שנותנים בשמם ובשם התושבים שלהם את הגיבוי המלא לצה״ל, לשב״כ, לכוחות הביטחון ולממשלה. כולם אומרים לי: ׳תמשיכו. אל תעצרו׳. שמעתי את זה מהמפונים, מהפצועים וגם מבני המשפחות של גיבורינו שנפלו, שאומרים בדיוק את אותם הדברים בלב דואב אבל ברוח איתנה. הרוח הזאת, הרוח הישראלית שמפעמת בכולנו, אזרחים וחיילים כאחד, היא התנאי השני להשגת הניצחון. והדבר השלישי שמביא את ההישג הוא ׳כיפת ברזל מדינית׳, שמאפשרת לנו להמשיך ולהילחם עד לניצחון. אני מבקש לומר לכם, אזרחי ישראל, לאחר 43 ימים של לחימה קשה, זה איננו דבר מובן מאליו. אני מעריך מאוד שארה״ב, תחת הנהגתו של ידידינו הנשיא ג׳ו ביידן, רואה את האינטרס המשותף עין בעין עם ישראל. היא שלחה למזרח התיכון נושאות מטוסים עם צי מלווה וצוללת מיוחדת, והיא שולחת לנו כל הזמן חימושים חיוניים. אבל גם בתוך ארה״ב וגם ברחבי העולם, מופעלים לחצים כבדים וגוברים נגדנו בשבועות האחרונים. אני מבקש לשתף אתכם בחלק מהלחצים שהדפנו, ואנחנו ממשיכים להדוף: רבים בעולם דרשו מאיתנו לא להיכנס לרצועת עזה - נכנסנו. הם לחצו שלא ניכנס לעיר עזה - נכנסנו. הם הזהירו שלא ניכנס לשיפא, על אף ששיפא שימש כבסיס טרור מרכזי של החמאס - נכנסנו. לחצו עלינו להסכים להפסקת אש מלאה - סירבנו, והבהרתי: אנחנו נסכים רק להפסקת אש זמנית, ורק תמורת החזרת חטופינו. יחד עם חבריי אני הודף את הלחצים ואומר לעולם: אנחנו נמשיך להילחם עד לניצחון - עד שנשמיד את החמאס ועד שנשיב את חטופינו הביתה. אני תלמידו של אבי, פרופ׳ בנציון נתניהו, ואני גם תלמידו של זאב ז׳בוטינסקי. משניהם למדתי כלל יסודי לניהול מערכה צבאית-מדינית: אי אפשר לבסס ניצחון צבאי בלי גיבוי מדיני, ואי אפשר לבסס גיבוי מדיני בלי פנייה הן למנהיגים והן לדעת הקהל במדינותיהם. זהו בדיוק המאמץ שאני מוביל עם חבריי מאז פרוץ המלחמה. אנחנו מתעקשים על האינטרסים הביטחוניים והמדיניים החיוניים שלנו, ואני חייב להגיד לכם, מול התנגדות קשה. כשיריבינו וגם ידידינו רואים את ההתעקשות הזאת, כשהם שומעים את זה בראיונות בתקשורת הבינלאומית ובשיחות עם מנהיגים, אנו משיגים את המרחב הדרוש להמשך הפעולה. ואני אומר שוב, זה אינו מובן מאליו, מהיום הראשון אני מוביל יחד עם חבריי מאמץ מדיני אינטנסיבי כדי לשמר את תמיכת ארה״ב ומדינות רבות אחרות. אני שומר על קשר רצוף עם הנשיא ביידן. הצוותים במשרדי מדברים עם הבית הלבן בכל יום. אני מופיע בתקשורת האמריקנית כמעט כל יום כדי לשכנע את הציבור האמריקני בצדקת דרכנו, וכך עושים גם אחרים. אנחנו עומדים בקשר שוטף עם חברי הקונגרס והסנאט, ועם אלה מהם, והם רבים, שבאים לארץ, אני נפגש באופן אישי. המאמצים האלה נושאים פרי חשוב. התמיכה הדו-מפלגתית האמריקנית בישראל באה לידי ביטוי רק לפני כמה ימים בהפגנת תמיכה ענקית בוושינגטון לטובת ישראל, ההפגנה הגדולה ביותר בתמיכה בישראל מאז הקמת המדינה. אני מוסיף לדבר מדי יום עם מנהיגי המדינות, כולל היום עם קנצלר גרמניה. כל אלה הן פעולות חיוניות להבטחת המשך אספקת החימושים מארה״ב וכן לבלימת יוזמות בינלאומיות, שיסכנו את המשך הלחימה. בהקשר הזה אני מבקש להתייחס לנושא הסיוע ההומניטרי. קודם כל, ולפני הכל, ישראל פועלת לפי דיני המלחמה. ככה עובד הצבא שלנו - הצבא המוסרי ביותר בעולם. הסיוע ההומניטרי חיוני גם להמשך הבטחת התמיכה הבינלאומית. בלי סיוע הומניטרי גם הידידים הטובים ביותר שלנו יתקשו לתמוך בנו לאורך זמן, ויהיה לנו קשה מאוד להמשיך במלחמה עד הסוף. לכן כשצה״ל והשב״כ המליצו יחד לקבינט לקבל את הבקשה האמריקנית, לאפשר כניסה מוגבלת של שתי מיכליות דלק ביום לדרום הרצועה - קבינט המלחמה הסכים פה אחד. מדובר בכמות חירום מינימלית של דלק. דלק להפעלת משאבות מים וביוב, שבלעדי הפעלתן אנחנו צפויים להתפרצות מיידית של מגיפות. וצריך להבין: התפרצות של מגיפות תפגע הן בתושבי הרצועה והן בחיילי צה״ל ברצועה. אני רוצה להדגיש: לא מדובר בשינוי מדיניות, אלא במענה נקודתי מוגבל כדי למנוע התפשטות מגפות. אלה כמה מהדברים שחבריי ואני בקבינט עושים כדי להבטיח את המשך מרחב התמרון המדיני של ישראל, מרחב שדרוש לנו להשגת יעדי המלחמה. אבל אני רוצה להבהיר: גם אם הלחץ יגדל, אני לא אפסיק לדבוק בשלוש המשימות שהצבתי ועלינו לדבוק בהם כולנו. המשימה הראשונה - להשיג ניצחון מוחלט, להשמיד את החמאס. העם, הממשלה והכוחות הלוחמים, מראים שיש לנו את הרצון, היכולת והאחדות להשיג את היעד הזה. המשימה השנייה - להשיב את חטופינו. לא נרפה מן המשימה הקדושה הזאת. היא כל הזמן מנחה אותנו. והמשימה השלישית - להבטיח שלאחר הניצחון, עזה לעולם לא תאיים שוב על אזרחי ישראל. לא אסכים שייכנס אליה אף גורם שתומך בטרור, משלם למחבלים ולמשפחות הטרור, ומחנך את ילדיו לרצח יהודים ולחיסול מדינת ישראל. ללא מהפך כזה במנהל האזרחי שיהיה בעזה, זאת רק שאלה של זמן עד שעזה תחזור לטרור ולזה אני לא מוכן להסכים. ויש תנאי נוסף שאני מציב ליום שאחרי: לצה״ל יהיה חופש פעולה מוחלט ברצועת עזה נגד כל איום. רק כך נבטיח את פירוז עזה. אזרחי ישראל, אנחנו ממשיכים עד הסוף - עד לניצחון. נכריע את החמאס, נחזיר את חטופינו, נשיב את הביטחון הן בדרום והן בצפון. נשקם את הערים, את היישובים, את הקיבוצים. כדברי הנביא יחזקאל: ״וְהוֹשַׁבְתִּי אֶת הֶעָרִים וְנִבְנוּ הֶחֳרָבוֹת״. 

"
19.11.2023,הצהרה,"״משרד החוץ הפלסטיני פרסם היום הודעה מזעזעת - הוא הכחיש שהחמאס הוא זה שביצע את הטבח הנורא במסיבה ברעים, וטפל את זה על ישראל.

לא די שכבר 44 ימים אבו מאזן מסרב לגנות את הטבח הנורא, כעת אנשיו מכחישים את הטבח הזה והופכים את היוצרות על ישראל. מכחיש השואה אבו מאזן מכחיש כעת גם את הטבח של חמאס-דאעש.

אני רוצה להיות ברור - ביום שאחרי שנחסל את החמאס, לא נאפשר שמי שינהל את הממשל האזרחי בעזה יכחיש טרור, יתמוך בטרור, ישלם לטרור ויחנך את ילדיו לטרור ולחיסולה של מדינת ישראל. את זה לא נאפשר״"
21.11.2023,ציוץ,"יחד עם קבינט המלחמה נפגשתי הערב עם משפחות החטופים שנמצאים תמיד בליבי ומנחים את פעולותיי. 

השבת חטופינו היא משימה קדושה ועליונה - ואני מחויב לה. לא נרפה מהמשימה להשבתם וזאת האחריות שלי ושל קבינט המלחמה. 

הקשבתי לכאב המשפחות. דיברנו מלב אל לב, שיתפתי אותם ככל שיכולתי במאמצים המדיניים, המודיעיניים והמבצעיים שאנו מובילים מסביב לשעון.

אמרתי למשפחות היקרות: חטופינו תמיד לנגד עיניי - מהרגע שאני קם בבוקר ועד שאני הולך לישון בשעות הלילה המאוחרות - כל הזמן. 

לא נפסיק להילחם עד שנחזיר את חטופינו הביתה, נשמיד את חמאס ונבטיח שלא יהיה יותר איום מעזה"
21.11.2023,ציוץ,"אני פה עם לוחמי ומפקדי גולני – רוח אדירה. אנשים שכרגע נלחמים בצפון מתאמנים כאן באליקים חוזרים בחזרה. פשוט רוח של צבא מנצח. אנחנו מתמקדים כרגע בהגנה מאוד חזקה ומאוד יוזמת בצפון על מנת להשיג ניצחון מוחץ בדרום. יעד ראשון, חיסול החמאס, לא עוצרים עד שמבצעים. יעד שני, החזרת החטופים – אנחנו מתקדמים. אני לא חושב שכדאי להכביר מילים אפילו לא ברגע הזה אבל אני מקווה שיהיו בשורות טובות בקרוב. יעד שלישי להבטיח שמה שהיה בעזה לא יחזור, ואני אומר אנחנו רוצים להחזיר את הביטחון ונפעל ונשיג את החזרת הביטחון, גם לדרום וגם לצפון, והמכשיר העיקרי שיש לנו זה הרוח של עם ישראל שמתבטא פה בחיילים במפקדים שמגיעים מכל חלקי ישראל, מכל חלקי החברה הישראלית. פשוט עוצמה אדירה, ואני רוצה להצדיע בפניכם ולהגיד לכם אנחנו ממשיכים עד הניצחון, ותודה רבה לכם מקרב לב, תמסרו גם למשפחות. גם לאישה. "
21.11.2023,"ביקור רפא""ל","תודה, יובל, תודה לך, יואב. אני כאן נמצא במפעל רפאל, שבעצם נותן לנו את כיפת הברזל של המדינה. פה מייצרים את המיירטים של כיפת הברזל, שחוסמים את הטילים ואת הרקטות, מייצרים פה הרבה דברים אחרים, גם להגנה, גם להתקפה. ואני רוצה להודות למדענים ולמהנדסים ולעובדים, עובדי הייצור, ולכל מי שמסייע כאן במאמץ הזה, שהוא ייחודי."
21.11.2023,ישיבת ממשלה,"אזרחי ישראל, שרות ושרי הממשלה, ערב טוב. הישיבה הזו נועדה לדון בהשבת חטופינו, אבל אני מבקש להתחיל בדבר שצריך להיות מובן מאליו. יש בחוץ דיבורי הבל, כאילו אחרי ההפוגה להשבת חטופינו אנחנו נפסיק את המלחמה, אז אני מבקש להבהיר. אנחנו במלחמה ונמשיך במלחמה, נמשיך במלחמה עד שנשיג את כל היעדים שלנו: לחסל את החמאס, להשיב את כל חטופינו ונעדרנו ולהבטיח שבעזה לא יהיה שום גורם שמאיים על ישראל. אתמול בערב פגשתי יחד עם חברי קבינט המלחמה את בני משפחות החטופים, הקשבתי קשב רב למצוקה שלהם. הם תיארו בקול רוטט, לפעמים בדמעות, את הסיוט שבו הם נתונים. אמרתי למשפחות היקרות: השבת חטופינו היא משימה קדושה ועליונה, ואני מחויב לה יחד עם חבריי. כפי שאמר הרמב""ם ""אין מצווה גדולה יותר מפדיון שבויים"" לא נרפה מן המאמץ עד שנפדה את כולם, עד שנשיב את כולם. את הילדים והילדות, את האימהות והאבות, את הצעירים והצעירות, את הקשישים והקשישות, את החיילים ואת החיילות, את כולם. במלחמה יש שלבים וגם בהשבת החטופים יש שלבים, אבל אנחנו לא נרפה עד שנשיג את הניצחון המוחלט ועד שנחזיר את כולם. זאת החובה הקדושה שלי, של כולנו. בימים האחרונים שוחחתי עם ידידינו נשיא ארה""ב ג'ו ביידן וביקשתי את ערבותו לטובת שיפור המתווה שיוצג בפניכם והוא אכן שופר כדי שיכלול יותר חטופים ופחות מחירים. השיחות האלו נשאו פרי, הנשיא ביידן נרתם לעניין ואני מודה לו על כך. עכשיו לפנינו הערב החלטה קשה, אבל היא ההחלטה הנכונה, כל גורמי הביטחון תומכים בה באופן מלא, הם הבהירו במלוא הערכתם המקצועית שביטחון כוחותינו יובטח בימי ההפוגה ושהמאמץ המודיעיני יישמר בימים אלה. הם הבהירו שהמאמץ המלחמתי לא רק שלא ייפגע, אלא להפך, הדבר יאפשר לצה""ל להיערך להמשך הלחימה, ואני מבקש להבהיר כאן שוב – המלחמה נמשכת, המלחמה תימשך עד שנשיג את כל יעדינו: לחסל את החמאס, להשיב את כל חטופינו ולהבטיח שביום אחרי החמאס עזה לא תאיים יותר על ישראל, לא יהיה בה שום גורם שתומך בטרור שמחנך את ילדיו לטרור ושמאיים על מדינת ישראל. בעזרת השם נעשה ונצליח ויחד ננצח. "
22.11.2023,מסיבת עיתונאים,"בראשית דבריי אני מבקש לפנות למשפחות החטופים, אחינו ואחיותינו. אתמול בלילה כינסתי את הממשלה כדי לאשר את השלב הראשון במתווה החזרת החטופים. מאז תחילת המלחמה אני לא מפסיק לחשוב עליהם, ואני לא מפסיק לחשוב עליכן, עליכם בני המשפחות. ניפגשתי איתכם, שמעתי מכם מה עובר עליכם, שמעתי מכם על הסיוט המתמשך, על ייסורי אי-הוודאות, על הדאגה שאיננה יודעת גבולות. כשאני נפגש איתכם, אתם מצמידים את התמונות של יקיריכם על החזה, לוח ליבכם, ואני וחבריי מסתכלים על כל תמונה ותמונה, התמונות הללו הן ציווי לפעולה. מאז פרוץ המלחמה אנחנו אכן פועלים, פועלים ללא הרף, כדי להחזיר אותם הביתה, להחזיר את כולם. וכשאני אומר כולם, אני מתכוון לכולם, כולל אורון והדר, אברה והישאם. הגדרנו את מטרות המלחמה בצורה מפורשת: לחסל את החמאס, לשחרר את חטופינו ולהבטיח שביום שאחרי החמאס, עזה לא תהווה עוד איום על ישראל, אמרנו שנפעל לייצר את התנאים להחזרת החטופים ויצרנו אותם. מה שסלל את הדרך למתווה הנוכחי, הוא השילוב של שני מאמצים גדולים, המאמץ הראשון לחץ צבאי מאסיבי, לחץ צבאי בלתי פוסק שאנחנו מפעילים על חמאס, אני רוצה לשבח את צה""ל והשב""כ על הפעולה העצומה שהם עושים כדי לייצר את הלחץ הזה, המאמץ השני הלחץ המדיני הגדול שאנחנו מפעילים לשחרור חטופינו. אנחנו ניהלנו מו""מ קשוח, נלחמנו לשפר את המתווה, אני שוחחתי עכשיו שוב עם הנשיא ביידן. הודיתי לו על שפעל לבקשתי מול המתווכים כדי להשיג שיפור משמעותי של המתווה, ואכן שיפור כזה אכן הושג. השילוב של המאמץ הצבאי והמאמץ המדיני הבשיל את התנאים להשבת חטופינו. אני מאמין שהשילוב הזה יאפשר גם את שחרורם של חטופים נוספים בשלבים הבאים. המתווה שהושג לא יכלול שחרור רוצחים והוא כן כולל הסכמה של נציגי הצלב האדום לביקורים יותר נכון של נציגי הצלב האדום אצל חטופים והעברת תרופות אליהם אני שמעתי שיש מי שכופר על זה, הצלב האדום אומר שהוא לא שמע, אז הנה הסעיף המפורש: ""יתאפשר לצלב האדום לבקר את יתר החטופים ולספק להם תרופות נחוצות"" ואני מצפה שהצלב האדום יעשה את העבודה שלו. אזרחי ישראל, כראש ממשלת ישראל אני עומד לעיתים קרובות בפני החלטות קשות, בין בחירה קשה לבחירה קשה עוד יותר. כך בייחוד בנושא החטופים. המאמץ להביא את כולם הביתה נמשך כל הזמן, ובעת הזאת אנחנו יכולים להשיג את שחרורם של תינוקות וילדים, אימהות ונשים שחרב מונחת על צווארם. זוהי מצוות פדיון שבויים, שיש לנו חובה מוסרית עליונה לממש אותה. בתולדות מדינת ישראל שיחררנו בני ערובה במבצעים צבאיים כשהייתה לכך היתכנות מעשית, עשינו זאת על אף המחיר הנורא ששילמנו. זה קרה במלון סאבוי זה קרה באנטבה בסבנה, במקרים אחרים, זה קרה גם במלחמה הזו. רק לפני כמה שבועות כששחררנו בפעולה צבאית נועזת את החיילת אורי מגידיש, אבל לא תמיד מבצע צבאי אפשרי, ולכן איננו ממתינים. אנחנו מנצלים כל שביב הזדמנות לשחרור חטופינו, כי השבתם היא משימה קדושה. צה""ל וכל גורמי הביטחון תומכים באופן מלא במתווה. הם הבהירו אתמול חזרו והבהירו בישיבת הממשלה שביטחון כוחותינו יובטח בימי ההפוגה ושהמאמץ המודיעיני יישמר בימים אלו, ובזמן הזה צה""ל ייערך להמשך המלחמה. לפנות בוקר הממשלה קיבלה החלטה, ואני מאמין בכל ליבי וכך גם חבריי, שזוהי ההחלטה הנכונה. אני מודה לחבריי על ההתייצבות המשותפת ליואב גלנט שהב""ט והשר בני גנץ, לשרות ושרי הממשלה, לרמטכ""ל הרצי הלוי, לראש המוסד דדי ברנע, לראש השב""כ רונן ברור, לאלוף במיל' ניצן אלון ולתא""ל במיל' גל הירש. לכל מי שעזר ופועל להשיג את השחרור. אזרחי ישראל, אני רוצה להיות ברור: המלחמה נמשכת. המלחמה נמשכת. אנחנו נמשיך בה עד שנשיג את כל מטרותינו להשיב את כל חטופינו, לחסל את החמאס ולהבטיח שביום שאחרי חמאס לא ישלוט גורם בעזה שתומך בטרור, שמחנך את ילדיו לטרור, שמשלם למחבלים או לבני משפחותיהם. עזה לא תהווה יותר איום על ישראל. אנחנו נחזיר את הביטחון הן לדרום והן לצפון. אנחנו מנצחים, ונמשיך להילחם עד לניצחון המוחלט, ואנחנו עושים זאת בזכות אומץ הלב של לוחמינו ובזכות ההקרבה של בנינו ובנותינו גיבוריי ישראל, ואני תמיד זוכר לניצחון הזה יש מחיר כבד. לוחמינו שמחרפים את נפשם למען כולנו, גיבורינו שנפלו כדי להגן על הבית. שוחחתי הערב עם אביחי וטלי ברזני, בנם דביר לוחם צנחנים נפל השבוע בקרבות בעזה. אביחי הוא איש ביטחון וותיק שאני מכיר במשך שנים והוא סיפר לי שהוא כתב לבנו דביר: ""כשאתה הולך להילחם בחמאס זכור שמאחורייך נמצאים 1,400 אזרחי ישראל שנרצחו באכזריות ע""י אויב נורא"", אביחי וטלי ביקשו ממני וכך עשו כל ההורים השכולים שעימם שוחחתי: תמשיכו עד הסוף, תמשיכו עד הניצחון המוחלט. אזרחי ישראל, אני עומד כאן הערב כדי לומר לכם דבר ברור – כך בדיוק נעשה. יחד נילחם ובעזרת השם יחד ננצח. אתם נותנים עדות ישירה לזוועות האיומות ביותר שבוצעו נגד העם היהודי מאז השואה. ההבדל היחיד בין מה שקרה בשואה לבין מה שקרה בעוטף עזה זו היכולת - אם הם היו יכולים הם היו שוחטים את כולם. ביקרתי בגדס""ר הבדואי, ששם נלחמו ערבים, יהודים, מוסלמים ונוצרים, שכם אל שכם. מספר לי הקצין הבדואי ואומר לי, כמוכם הוא בא לשם: ""הדבר הראשון שראיתי בדרך לכביש זאת גופה של אישה עם ראש כרות, והבנו מול מי אנחנו עומדים. ראיתם את כל מרחב הזוועות האלה. אני רוצה להודות על תעצומות הנפש, שרואים את הדברים האלה וממשיכים הלאה. אני מקווה שאתם גם דואגים לעצמכם, זה גם חשוב. כמובן גם שאתם עושים את העבודה הקדושה הזו וגם שאתם מדברים ביניכם וגם כלפי העולם – אתם חייבים לדבר. אלו סיפורים מטלטלים ואנו במאבק גדול. המאבק הזה לא עומד להסתיים כרגע, הוא יסתיים כשהוא יסתיים. אנחנו נחסל אותם, אין לנו אפשרות אחרת. אחרת לא נוכל להיות כאן במרחב הזה. אבל אנחנו צריכים לקנות זמן; זמן אנחנו קונים על ידי פנייה גם למנהיגים וגם לדעת הקהל. יש לכם חלק חשוב בהשפעה על דעת הקהל שמשפיעה גם על מנהיגים. אנחנו בתוך מלחמה, היא תימשך. המלחמה לא רק לטפל ב-1,400 איש ואולי יותר שאיבדנו – איש, ואישה, וילדים ותינוקות ודברים שאי אפשר לתאר בכלל. אלא גם לתת לנו את המרחב. אני רוצה להגיד לכם שהעם כולו ואזרחי ישראל כולם מעריכים את מה שאתם עושים. תמיד מעריכים, אבל היום במכפלות גדולות כי אנחנו במכפלות של זוועה, ואתם צריכים לשאוב כוח מההערכה הזאת. זה באמת ביטוי של אחדות ישראל. אני רוצה להגיד לכם שאני מלא התפעלות והערכה. אני מודה לכם בשם כל אזרחי ישראל."
23.11.2024,"מפגש זק""א","אתם נותנים עדות ישירה לזוועות האיומות ביותר שבוצעו נגד העם היהודי מאז השואה. ההבדל היחיד בין מה שקרה בשואה לבין מה שקרה בעוטף עזה זו היכולת - אם הם היו יכולים הם היו שוחטים את כולם. ביקרתי בגדס""ר הבדואי, ששם נלחמו ערבים, יהודים, מוסלמים ונוצרים, שכם אל שכם. מספר לי הקצין הבדואי ואומר לי, כמוכם הוא בא לשם: ""הדבר הראשון שראיתי בדרך לכביש זאת גופה של אישה עם ראש כרות, והבנו מול מי אנחנו עומדים. ראיתם את כל מרחב הזוועות האלה. אני רוצה להודות על תעצומות הנפש, שרואים את הדברים האלה וממשיכים הלאה. אני מקווה שאתם גם דואגים לעצמכם, זה גם חשוב. כמובן גם שאתם עושים את העבודה הקדושה הזו וגם שאתם מדברים ביניכם וגם כלפי העולם – אתם חייבים לדבר. אלו סיפורים מטלטלים ואנו במאבק גדול. המאבק הזה לא עומד להסתיים כרגע, הוא יסתיים כשהוא יסתיים. אנחנו נחסל אותם, אין לנו אפשרות אחרת. אחרת לא נוכל להיות כאן במרחב הזה. אבל אנחנו צריכים לקנות זמן; זמן אנחנו קונים על ידי פנייה גם למנהיגים וגם לדעת הקהל. יש לכם חלק חשוב בהשפעה על דעת הקהל שמשפיעה גם על מנהיגים. אנחנו בתוך מלחמה, היא תימשך. המלחמה לא רק לטפל ב-1,400 איש ואולי יותר שאיבדנו – איש, ואישה, וילדים ותינוקות ודברים שאי אפשר לתאר בכלל. אלא גם לתת לנו את המרחב. אני רוצה להגיד לכם שהעם כולו ואזרחי ישראל כולם מעריכים את מה שאתם עושים. תמיד מעריכים, אבל היום במכפלות גדולות כי אנחנו במכפלות של זוועה, ואתם צריכים לשאוב כוח מההערכה הזאת. זה באמת ביטוי של אחדות ישראל. אני רוצה להגיד לכם שאני מלא התפעלות והערכה. אני מודה לכם בשם כל אזרחי ישראל."
24.11.2023,הצהרה,"השלמנו עכשיו את החזרת ראשוני חטופינו, ילדים, האימהות שלהם, נשים נוספות, כל אחד ואחת מהם עולם ומלואו. אבל אני מדגיש לכן המשפחות ולכם אזרחי ישראל: אנחנו מחויבים להחזרת כל חטופינו. זאת אחת ממטרות המלחמה ואנחנו מחויבים להשיג את כל מטרות המלחמה"
26.11.2023,ציוץ הצהרה מעזה,"אנחנו פה ברצועה עם הלוחמים הגיבורים שלנו. אנחנו עושים כל מאמץ להחזיר את חטופינו ובסופו של דבר נחזיר את כולם. יש לנו שלושה יעדים למלחמה הזאת: לחסל את החמאס, להחזיר את כל חטופינו ולהבטיח שעזה לא תחזור להיות איום למדינת ישראל, ואני פה להגיד לחברים כאן, ללוחמים כאן, שאומרים לי את אותם הדברים ואני חוזר ואומר את זה לכם אזרחי ישראל: אנחנו ממשיכים עד הסוף – עד הניצחון. שום דבר לא יעצור אותנו, ואנחנו משוכנעים שיש לנו את הכוח, את העוצמה, את הרצון והנחישות להשיג את כל יעדי המלחמה, וכך נעשה. ראיתי שם למעלה על הקיר, ישבת עם סגן הרמטכ""ל ועם המפקדים, ועל הקיר היה כתוב: ""עם ישראל חי"". אז עם ישראל חי, ועם ישראל גם מנצח בזכותכם. תודה לכם. יש רוח. יש עוצמה. יש נחישות ויש תוצאות. אני פה בשביל עם ישראל, אני אומר לך כמו שאמרתי לביידן אנחנו הולכים לעשות את זה, להשלים את זה, שלא יהיה לאף אחד ספק, לא רק מבחינת הכוונה אלא גם היכולת אני מאמין בכם, גאה בכם. "
26.11.2023,ציוץ הצהרה,"החזרנו הערב עוד קבוצה של חטופים – ילדים ונשים, ואנחנו מתרגשים עד עומק ליבנו, העם כולו, כשרואים את האיחוד הזה של המשפחות. זה פשוט מרטיט את הנפש. דיברתי עכשיו עם הנשיא ביידן בהתרגשות רבה, כמובן גם על הילדה הקטנה אביגיל, איזה אושר לראות אותה איתנו. אבל מנגד, איזה צער שהיא חוזרת למציאות שאין להם הורים. אין לה הורים – אבל יש לה עם שלם שמחבק אותה ואנחנו נדאג לכל צרכיה. אבל מעבר לזה אני רוצה להגיד יש גם מתווה שאומר שאפשר לשחרר כל יום נוסף עוד עשרה. זה דבר מבורך. אבל באותה נשימה, אמרתי גם לנשיא, שבגמר המתווה אנחנו חוזרים בכל העוצמה לממש את היעדים שלנו: חיסול החמאס, להבטיח שעזה לא תחזור להיות מה שהיא הייתה וכמובן שחרור כל חטופינו, ואחרי שהייתי היום בעזה ופגשתי את החיילים שלנו, את החיילים הגיבורים, אמיצי הלב הללו, מילואימניקים וסדירים, אש בעיניים, אני משוכנע שנצליח במשימה הזאת – כי אין לנו ברירה אחרת."
27.11.2023,ציוץ,סיירתי עם אילון מאסק בקיבוץ כפר עזה כדי להראות לו מקרוב את הפשעים נגד האנושות שביצע חמאס
27.11.2023,ישיבת ממשלה תקציב,"״עם פרוץ המלחמה אני הנחיתי לפתוח את כל הברזים ולדאוג לכולם. זה מה שעשינו מאז, זה מה שאנחנו עושים היום. אנחנו מביאים היום תקציב ענק של כ-30 מיליארד ש״ח, לחודש וחצי, לטובת כל צרכי המלחמה. אני מפרט: לצה""ל, למשטרה, למשפחות החטופים, הפצועים, החללים והנרצחים, למשפחות המפונים בבתי המלון, לעסקים הקטנים, לחיילי המילואים, למנהלת תקומה, לשיקום העוטף, לכיתות הכוננות, לצרכי הבריאות, הרווחה והחינוך, לכולם.

אני מבקש להודות לשר האוצר בצלאל סמוטריץ' ולאנשי משרדו ולשרות ושרי הממשלה שעבדו קשה לטובת התקציב הזה; תקציב משמעותי, חשוב ואני אומר הכרחי, לטובת כל אזרחי ישראל. 

ביחס לחטופים - אנחנו ממשיכים במתווה כפי שסוכם ואנחנו ממשיכים גם ביעד המרכזי שאמרנו: להביא לשחרור חטופינו, להשלים את חיסולו של חמאס וכמובן גם להבטיח שבעזה לא יישנה האיום הזה, לא יהיה מה שהיה ולא יהיה גם משטר שמעודד טרור, מחנך לטרור ומשלם לטרור.

הסעיף הראשון בדיוני הממשלה זה מינוי נגיד בנק ישראל. אנחנו באים להאריך את המינוי של הנגיד אמיר ירון שעושה עבודה מצוינת וחשובה. זה חלק מהיציבות של כלכלת ישראל שהוכחה ככלכלה מאוד חזקה ואיתנה. 

יש לנו אתגרים, אבל כיוון שבנינו כאן כלכלה חזקה, אנחנו מסוגלים לעשות את מה שאנחנו עושים היום - העברת תקציב של כשלושים מיליארד שקל - גם לצרכים הצבאיים, גם לצרכים האזרחיים והחברתיים וכמובן ניערך גם בהמשך בתקציב נוסף. כרגע, זה הצעד הנדרש. אני בטוח שכולם גם יגבו את ההחלטה לגבי מינוי הנגיד. זה שדר לשווקים שבסך הכל מגיבים בצורה מיטבית למצב המלחמה שבו אנחנו נמצאים״"
28.11.2023,הצהרה,"עד עכשיו אנחנו שחררנו 74 חטופים, מהם 50 ילדים ונשים שהיו במתווה המקורי. אנחנו מחויבים להשלים את המתווה הזה, להביא לשחרור כל חטופינו, נשים וילדים, ובהמשך - כולם בלי יוצא מן הכלל. אני מבקר פה עכשיו ביחידה של אמ""ן. היא עושה עבודת קודש. חופשת הרבה מאוד. מה שאנחנו רואים זה דבר מדהים. אנחנו רואים בעצם שהתושבים האזרחים בעזה למעלה מגינים על כל הטרוריסטים למטה. הם בנו עיר תת קרקעית להגן על עצמם והם מקריבים את האזרחים למעלה. זה בדיוק הפוך מצבא ההגנה לישראל. צבא ההגנה לישראל זה חיילים שמגינים על אזרחים, פה זה אזרחים שמגינים על טרוריסטים. ואת זה אנחנו נחשוף לעולם ביתר שאת כי צריך להבין מול מה אנחנו עומדים. אנחנו מחויבים להשלים את המשימות שלנו - שחרור כל החטופים, חיסול ארגון הטרור הזה מעל הקרקע, מתחת לקרקע, וכמובן להבטיח שעזה לא תחזור להיות מה שהיא הייתה ולא תהווה יותר איום על מדינת ישראל"
29.11.2023,הצהרה,"בתחילת המלחמה אני קבעתי שלושה יעדים: חיסול החמאס, החזרת כל חטופינו, ולהבטיח שעזה לעולם לא תחזור להיות איום על ישראל. שלושת היעדים האלה עומדים בעינם. בשבוע האחרון אנחנו השגנו הישג גדול מאוד. החזרת עשרות רבות של חטופינו. לפני שבוע זה נשמע דמיוני, אבל השגנו את זה. בימים האחרונים אבל אני שומע שאלה, האם לאחר מיצוי השלב הזה של החזרת חטופינו, ישראל תחזור ללחימה? אז התשובה שלי היא חד משמעית כן. אין מצב שאנחנו לא חוזרים ללחימה עד הסוף. זו המדיניות שלי, הקבינט כולו עומד מאחוריה, הממשלה כולה עומדת מאחוריה, החיילים עומדים מאחוריה, העם עומד מאחוריה, זה בדיוק מה שנעשה."
29.11.2023,ציוץ,"מניח הערב את אבן הפינה בעוטף עזה ליישוב ״אופיר״ על שמו של ראש מועצת שער הנגב לשעבר, אופיר ליבשטיין ז""ל, שנרצח על ידי חמאס. אופיר היה מנהיג, איש ארץ ישראל, איש של בנייה, איש של התיישבות. כאן יגדלו ילדים וילדות שיתחנכו על תרומתו, על גבורתו ועל הקרבתו. אנחנו נשקם את היישובים, נרחיב את היישובים ונוסיף עוד יישובים. החיטה תצמח שוב

אני רוצה להגיד לכם, עברתם, עברנו, אבל עברתם כאן ימים מאוד קשים. חברים שנרצחו, מנהיגים שנרצחו, לוחמים, לוחמות, שוטרים, שוטרות, חיילים, חיילות. זה פשוט לא יאומן מה שהיה כאן ביום המבחן העילאי הזה, עם ישראל נאחז בציפורניים באדמתו, הדף את מרצחים, את המפלצות, ועכשיו אנחנו מתוך הפעולה שתימשך עד סופה. הקמנו מדינה, הקמנו צבא, הקמנו יישובים, הקמנו ערים, קלטנו עולים, אבל הקרב נמשך. מאה שנה ויותר הקרב נמשך. והוא נמשך כאן ביתר שאת ביום הנורא הזה, ואנחנו יכולים להם. הבנייה הזאת מתבטאת במה שאנחנו עושים עכשיו. אנחנו לפני כמה שבועות החלטנו על הקמת יישוב, קראנו לו חנון, אתה זוכר שהתבדחנו בנושא הזה. חנון וחנון, חנון. והיום אנחנו משנים את השם לאופיר, על שמו של אופיר ליפשטיין, זיכרונו לברכה, מנהיג, איש ארץ ישראל, איש הבנייה, איש ההתיישבות. וכאן יגדלו ילדים וילדות שהתחנכו על תרומתו, על גבורתו, על הקרבתו. ואנחנו ממשיכים לבנות, לא יישוב אחד, יישובים פה, במקום הזה. נבנה ונבנית ונמשיך לבנות, כאן, ובכל מקום בארץ ישראל, אנחנו נשקם את היישובים, נרחיב את היישובים, נוסיף את היישובים. נשמיד את החמאס, נחזיר את כל החטופים ונדאג שעזה לא תהווה יותר איום. נשקם את כל היישובים, נבנה את אופיר, "
29.11.2023,ציוץ,"ב-7 באוקטובר המחבלים הנתעבים של חמאס חדרו לתחנת משטרת שדרות. פגשתי היום את השוטרים הגיבורים שנלחמו עם המחבלים, והדלקתי נר זיכרון על הריסות מבנה התחנה לזכר השוטרים שנפלו בקרב. משם נסעתי לתחנה החדשה שהקמנו בשדרות. אני פה עם השר לביטחון לאומי, עם המפכ""ל, עם אמיר והלוחמים והלוחמות הגיבורים שניהלו פה קרב למופת, איבדו חברים. המשטרה מאחורינו נהרסה ואנחנו בונים חדשה, אבל זו עדות למה שהתרחש כאן. אני שמעתי את הסיפורים, את התושייה ואומץ לב והערבות הדדית שזה פשוט מופת למדינת ישראל. אני מצדיע בשם כל עם ישראל וכל אזרחי ישראל בפניכם, אתם גיבורים של ממש. כל הכבוד לכם. עם ישראל חב לכם חוב ענק. אנחנו מעריכים את העבודה של השוטרים והשוטרות ואת ההקרבה שלהם ושל לוחמי מג""ב. לחמתם הן כבודדים והן כקבוצות בתנאים הכי גרועים שיכולים להיות, והוכחתם את עצמכם. ביום מבחן עילאי עמדתם במבחן הזה בצורה מופלאה, ובאמת אני אומר לכם מכל הלב, מהלב שלי אבל מליבו של העם כולו, אזרחי ישראל כולם - אתם גיבורים, תודה רבה לכם"
29.11.2023,ציוץ,"בתחילת המלחמה קבעתי שלושה יעדים: חיסול החמאס, החזרת כל חטופינו ולהבטיח שעזה לעולם לא תחזור להיות איום על ישראל. 

שלושת היעדים האלה עומדים בעינם. 

בשבוע האחרון השגנו הישג גדול מאוד - החזרת עשרות רבות של חטופינו. לפני שבוע זה היה נשמע דמיוני, אבל השגנו את זה. 

בימים האחרונים אני שומע שאלה - האם לאחר מיצוי השלב הזה של החזרת חטופינו, ישראל תחזור ללחימה? אז התשובה שלי היא חד משמעית - כן.

אין מצב שאנחנו לא חוזרים ללחימה עד הסוף. זו המדיניות שלי, הקבינט כולו עומד מאחוריה, הממשלה כולה עומדת מאחוריה, החיילים עומדים מאחוריה, העם עומד מאחוריה - וזה בדיוק מה שנעשה"
30.11.2023,ציוץ,"רעייתי שרה ואני שולחים תנחומים מעומק ליבנו למשפחות הנרצחים בפיגוע בירושלים. כולנו מתפללים לשלום הפצועים.  

תגובתם המהירה של שני לוחמים ואזרח שחיסלו את המחבלים מנעה פיגוע קשה אף יותר. אני מצדיע להם.  

כל מחבלי חמאס הם בני מוות - בירושלים, בעזה, ביהודה ושומרון - בכל מקום.  

אני מעריך את העובדה ששני הלוחמים והאזרח פעלו במהירות בשטח. הממשלה בראשותי תמשיך בהרחבת חלוקת נשק לאזרחים. זהו אמצעי שמוכיח את עצמו פעם אחר פעם במלחמה בטרור הרצחני"
30.11.2023,ציוץ הצהרה,"סיימתי עכשיו פגישה עם מזכיר המדינה האמריקני, אנטוני בלינקן, זמן קצר לאחר שמרצחים של החמאס רצחו ישראלים כאן בירושלים, ואמרתי לו זה אותו חמאס. זה אותו חמאס שביצע את הטבח הנורא ב-7 באוקטובר, אותו חמאס שמנסה לרצוח אותנו בכל מקום. ואמרתי לו אנחנו נשבענו, אני נשבעתי, לחסל את החמאס. שום דבר לא יעצור אותנו. אנחנו נמשיך את המלחמה הזאת, עד שנשיג את שלושת היעדים - לשחרר את כל חטופינו, לחסל את החמאס עד תום, ולהבטיח שמעזה לא יחזור איום כזה לעולם."
30.11.2023,ציוץ,"בהערכת מצב במפקדת המודיעין והמו״מ להשבת חטופינו, יחד עם אלוף (במיל׳) ניצן אלון ואלוף (במיל׳) פולי מרדכי. נמשיך להילחם עד שנשיב את כל חטופינו הביתה"
1.12.2023,ציוץ,"כוחותינו מסתערים קדימה. 

אנחנו ממשיכים להילחם בכל העוצמה עד להשגת כל יעדינו: השבת כל חטופינו, חיסול חמאס, והבטחה שעזה לעולם לא תהיה יותר איום על ישראל"
2.12.2023,מסיבת עיתונאים,"
""שבוע טוב אזרחי ישראל, 
הערב התבשרנו בשורה קשה. התברר סופית שאלוף משנה אסף חממי, גיבור ישראל, נפל בקרב ב-7 באוקטובר. אסף היה מפקד החטיבה הדרומית באוגדת עזה. לפני שבועיים נפגשתי עם משפחתו. התפללנו יחד לתוצאה אחרת, שלצערי לא התממשה. אסף היה גיבור של כולנו. יהי זכרו ברוך. 


אזרחי ישראל, 
""כל המציל נפש אחת, כאילו הציל עולם ומלואו"". בשבוע האחרון הצלנו עולמות רבים. החזרנו לישראל 110 נפשות. שחררנו 86 אזרחים ישראלים - ילדים ונשים, נערים ונערות, אימהות וסבתות, וכן עשרות אזרחים זרים. האומה כולה ורבים בעולם עקבו בנשימה עצורה אחר כל שחרור ושחרור. 

אלה הילדים והילדות, הנערים והנערות, אותם החזרנו הביתה: רז, אביב, הילה, עלמה, נועם, אמה, יולי, אמיליה, אביגיל, אמילי, גלי, עמית, איתן, נווה, יהל, נועם, אוהד, אוריה, יובל, עופרי, סהר, ארז, מיאה, נוגה, אופיר, דפנה, אלה, טל, אגם, גל, אור, יגיל, איתי, מייה, בילאל, עאישה, אורי, נטלי, מיקה, ליאם - ועוד רבים אחרים ששחררנו.

אלה לא רק שמות אלא נשמות של ילדים וילדות שהחזרנו אותם הביתה, החזרנו אותם לחיים. נלווה אותם ונדאג להם. אני מחבק אותם בשם כולכם, אזרחי ישראל: ברוכים היוצאים מן התופת, ברוכים השבים הביתה. 

משורר תהילים כותב: ""הוֹצִיאָה מִמַּסְגֵּר נַפְשִׁי"". הוצאנו אותם ממסגר - מחשיכה לאורה, משעבוד לגאולה.

רק לפני שבוע זה היה נראה בלתי נתפס, דמיוני לחלוטין. והיום הם כבר כאן, עטופים באהבת קרוביהם ואהבת העם. מה גדול האושר בשובם, ומה גדול הכאב על אלה שנרצחו באכזריות נוראית ועל אלה שעדיין לא שבו. 

התחבטתי רבות בימים שלפני ההחלטה. שאלתי את עצמי איך מתדיינים עם השטן שרצח, אנס, ביתר ושרף בני אדם נשים, ילדים וטף. שטן שלחיי אדם אין שום ערך בעיניו. 

אבל באותה נשימה היה לי ברור שאנחנו יכולים לייצר דרך לחלץ מציפורני השטן עשרות רבות מחטופינו. על האפשרות הזאת לא הייתי מוכן לוותר. 

ניהלנו משא ומתן קשוח תחת אש, מערב עד בוקר, מבוקר עד ערב. שוחחתי תכופות עם הנשיא ביידן, והפעלנו לחץ על המתווכים כדי לשפר את המתווה. ואכן, הצלחנו לשפר אותו באופן ניכר.

הפעלנו מאמץ חובק עולם - המוסד, צוות המו״מ, השב""כ וצה""ל וקיימתי קשר ישיר ויומי עם הבית הלבן. המאמץ נשא פרי, הכפלנו את מספר המשוחררים אבל המשימה טרם הושלמה.

השבוע ביקרתי את פצועינו בבית החולים ""סורוקה"". פגשתי שם לוחמים גיבורים וגם גיבורה נוספת, מיה רגב. מיה נחטפה על ידי מרצחי חמאס מהמסיבה ברעים. הם ירו בה ופגעו ברגלה. היא עברה ייסורים גם גופניים וגם נפשיים, אבל היא מתאוששת. היא חזקה. מיה פגשה את אחיה, איתי, שגם הוא נחטף וגם אותו הצלחנו לשחרר. עמדתי לצד מיטתה. חיבקתי אותה, חיבקתי את אביה אילן ואת אחיה הצעיר גיא. מה אגיד לכם אזרחי ישראל, אחי ואחיותיי - ראיתי לנגד עיניי משפחה שנולדה מחדש. 

השגנו את שחרור חטופינו בזכות השילוב של הלחץ הצבאי המאסיבי שהפעילו חיילינו הגיבורים, והמאמץ המדיני הבלתי פוסק שהובלתי עם חבריי. 

רעייתי שרה ואני פגשנו השבוע פעם נוספת את הוריהם של חלק מחטופינו שנותרו בשבי הנורא של החמאס. חיבקנו אותם, חיזקנו אותם, והתחייבתי בפניהם: נעשה הכל כדי להשיבם הביתה - את כולם. 

כדי להשלים את המשימה הקדושה של השבת כל חטופינו, כדי לחסל את החמאס, וכדי להבטיח שעזה לא תחזור להוות עוד איום על ישראל, ושלא יהיה בה גורם שמחנך את ילדיו לטרור, תומך בטרור, מממן את הטרור, שקורא להשמדת ישראל - אנחנו ממשיכים להילחם בכל העוצמה. לכך נערכו לוחמינו בימי ההפוגה - לניצחון מוחלט על החמאס.

פגשתי בשטח את הלוחמים שאומרים לי: ""ראש הממשלה, תמשיך עד הסוף"", ואני אמרתי להם: ""עד הסוף - אין בכלל שאלה"".

אני אומר לכם הערב, אזרחי ישראל, יש לכם על מי לסמוך. לוחמי ולוחמות צה""ל, לוחמי השב""כ, השוטרים והשוטרות שנלחמו בגבורה עילאית - הם הטובים ביותר. יש בהם רוח גדולה, יש בהם עוז, יש בהם אמונה. הם נושאים באצילות נפש ובגבורה את הכאב על אובדן חבריהם ומפקדיהם הגיבורים שנפלו, וכך גם העם כולו - עד השגת הניצחון. 

הלחימה נמשכת.

שלשום הנחיתי את צה""ל, יחד עם קבינט המלחמה, לחדש את הלחימה בעוצמה הולכת וגוברת. ביממה האחרונה השמדנו למעלה מ-400 מטרות טרור של חמאס. ביצענו תקיפה אווירית נרחבת בחאן יונס. חיסלנו מחבלים ותשתיות בבית לאהיה. אנחנו ממשיכים לפעול גם בצפון רצועת עזה.  

רבים מכם שאלו בשבוע האחרון מה ששאל אותי אחד מחיילינו הגיבורים כשביקרתי בתוך רצועת עזה: ""האם תחדש את המלחמה בתום ימי ההפוגה?"", השבתי לו: ""חד משמעית - כן!"". כעת התשובה ברורה לכולם.

אני אומר באופן חד וברור: נמשיך במלחמה עד שנשיג את כל מטרותיה. ואי אפשר להשיג מטרות אלה ללא המשך התמרון קרקעי. התמרון הקרקעי היה הכרחי כדי להביא את התוצאות עד עכשיו, והתמרון הקרקעי הכרחי כדי להביא את התוצאות בהמשך. 

אני אומר לידידינו בעולם, אתם השותפים למטרתנו של חיסול החמאס ושחרור יתר חטופינו, ולכן אני מדגיש גם בפניכם: אין דרך אחרת להשיג מטרות אלה - אלא לנצח, ואין דרך לנצח אלא בהמשך התמרון קרקעי. צה""ל וכוחות הביטחון עושים זאת בנחישות, בעוצמה, ובתוך שמירה על הדין הבינלאומי.  

גם בצפון, אנחנו פועלים כל הזמן נגד כל ניסיון של חיזבאללה לפעול נגדנו. אנחנו מסכלים חוליות טרור, מרחיקים את האויב מן הגבול, משמידים אמצעי לחימה.

אנחנו ממשיכים במדיניות הסדורה שקבענו: הרתעה חזקה בצפון, הכרעה ברורה בדרום. 

איננו יושבים בחיבוק ידיים מול ההתקפות נגדנו. אנחנו משיבים מכה אחת אפיים. ושיהיה ברור - אנחנו מחויבים להחזיר את הביטחון הן לדרום והן לצפון. אם חיזבאללה יעשה טעות ויכנס למלחמה נרחבת, הוא יחריב במו ידיו את לבנון. 

אזרחי ישראל, 
אנחנו בעיצומה של מלחמה קשה ומרה, אך היא מלחמה שאין צודקת ממנה. מלחמה על הבית של כולנו. כולנו מאוחדים מאחורי צדקת דרכנו וכולנו נותנים גיבוי מלא לכוחותינו. מלחמה קשה עוד לפנינו, אבל בסופה נכריע את המערכה. יחד נילחם - ובעזרת השם יחד ננצח""."
3.12.2023,ציוץ הצהרה,"יובל דורון קסטלמן הוא גיבור ישראל. יובל במעשה גבורה עילאי הציל חיים רבים, אבל לצערנו קרתה שם טרגדיה איומה, האיש שהציל בעצמו נקטל, והדבר הזה חייב להיבדק עד תום. אני שוחחתי היום עם משה, אביו של יובל, מלח הארץ, משפחה ציונית, משפחה מופלאה, ואני והעם כולו דואבים איתם על מותו של גיבור ישראל. "
3.12.2023,ציוץ,"פתחתי את היום עם המתגייסים החדשים לצה״ל. אמרתי להם: כשאני שולח אתכם ואת חבריכם לקרב אני חושב על שני דברים: איך המשימה הזאת תשרת את מטרות המלחמה, ואיך אנחנו יכולים לעשות הכל כדי לשמור עליכם. אנחנו הולכים למחוק את החמאס - בזכותכם - הלוחמים הגיבורים שלנו 

אתם עושים מהלך מאוד חשוב. זה גם קירוב לבבות בעם וזו גם התגייסות. יש בנתונים שאני קיבלתי קפיצה ענקית של מאות רבות של אחוזים. זה מאוד חשוב וזה נותן זריקת עידוד אדירה לתחושה של ה'ביחד'. אנחנו כאן הולכים לעשות מהלך - להכריע את האויבים שלנו. להכריע את האויבים שלנו וגם להכחיד את האויב הזה, דבר שהוא בלתי נסבל. ההתגייסות שלכם באה מתוך הרגש הפנימי שכל אחד ואחד מכם צריך לעשות את המעשה.

אני רוצה לברך אתכם ולקבל אתכם באמת בחיבוק גדול. אני חושב שכל אחד מכם גם יגלה מאיפה הוא יכול לתרום יותר. אתם נכנסים עכשיו כמו טירונים צעירים, אף על פי זה שאתה בן 40 עם חמישה ילדים, בא הנה כדי להתגייס עם כיפה על הראש, זה אומר הכל. בעזרת השם אתם תגלו כאן הרבה אפשרויות, הרבה יכולות שלא חשבתם שיש לכם. זאת התגייסות לטובת הכלל, ומי כמוכם מכירים את זה. אני רוצה לברך אתכם ולהגיד לכם כל הכבוד, ובעזרת השם ביחד מנצחים. תודה רבה לכם״

יש פה אתגר על הקיום של המדינה. ההתגייסות של כל אחד ואחד מכם וחיילי המילואים הרבים שבאים ומתייצבים בסוף מכריעה את הכף, ואנחנו נכריע את הכף. אני רוצה שתדעו שכשאתם תתחיילו ותלמדו לשאת נשק, תלמדו להפעיל טנקים, כלי המלחמה שלנו, אבל בסוף כלי המלחמה זה אתם. החימוש הכי חשוב זה החימוש שיש לנו בלב. זו זכות גדולה, והיא קודם כל מחייבת תעצומות נפש בפנים. אתם תעברו את זה מצוין, אני רואה את זה בעיניים שלכם ואצל החברים שלכם.

יש לי בקשה: כשאתם שומרים על המדינה, שמרו אחד על השני. כשאני שולח אתכם ואת חבריכם לקרב אני חושב: איך המשימה הזאת תשרת את מטרות המלחמה, ואיך אנחנו יכולים לעשות הכל כדי לשמור עליכם. אתם כלי המלחמה שלנו, כל אחד ואחד מכם מבחינתי יקר מפז. אנחנו באמת חושבים על כך ואנחנו סומכים עליכם. הדבר שמאוד מעודד אותי כשאני בא הנה היום, אני רואה אתכם, אני מקבל את הנתונים והמספרים, המספרים הם עד השמיים; ההתגייסות, המחויבות, גם בסדיר גם במילואים, מדהים. פשוט תוצאה מדהימה שאנחנו רואים. אבל אני לא מסתכל על המספרים - אני מסתכל לכם בעיניים. אני רואה את החבר׳ה שבאים ומבינים שזו תפנית היסטורית. כאן זה או שאנחנו מנצחים או הם מנצחים. אז אנחנו מנצחים. אנחנו מחויבים להחזיר את הביטחון הן בדרום והן בצפון. אני יכול להגיד לכם שאנחנו מוחקים את חמאס. לגבי האוכלוסייה האזרחית - יש כללי מלחמה ואנחנו מכבדים אותם. אבל החמאס - לא יהיה - בזכותכם
"
3.12.2023,ציוץ,מחבק את המתגייסים החרדים החדשים לצה״ל — תרומה וקירוב לבבות
5.12.2023,מסיבת עיתונאים,"ערב טוב אזרחי ישראל, השבוע נדליק נר ראשון של חנוכה. לוחמינו ידליקו אור בחושך בסמטאות עזה, רחובות סג'עייה בקני הטרור של חאן יונס. האורות יבקעו יחד כאור גדול מתוך האפלה. לוחמנו הם דור ההמשך של המכבים, היום כמו אז הם נלחמים באומץ לב, בגבורה עילאית ובנחישות, והיום כמו אז נתפלל יחד לשלומם, נתפלל יחד לשלום ארצנו ""לעמך ישראל עשית תשועה גדולה"". אזרחי ישראל,  אני וחברי הקבינט נפגשנו עם משפחות החטופים, אלה שכבר הצלחנו להשיב הביתה ואלה שאנחנו עושים הכל כדי להשיבם. שמעתי סיפורים קורעי לב, שמעתי על הצימאון, על הרעב, על התעללות נפשית ופיזית על הילדים שעדיין לוחשים מפחד, על החשיכה הגדולה שבה נמצאים יקיריהם, שמעתי וגם אתם שמעתם על התעללות מינית ומקרי אונס אכזריים מאין כמוהם, אבל אני חייב להגיד שעד לפני ימים אחדים לא שמעתי את ארגוני זכויות האדם, לא שמעתי את ארגוני הנשים, לא שמעתי את ארגוני הנשים באו""ם, לא שמעתי את הזעקה שלהם, ואני אומר להם איפה אתם? אתם שתקתם בגלל שמדובר בנשים יהודיות? אני רוצה להגיד את זה בשפה שכולם מבינים [באנגלית:] אני אומר לארגוני הנשים, לארגוני זכויות הנשים, שמעתם על האונס של נשים ישראליות, זוועות מינויות הטלת מומים, איפה לעזאזל הייתם? אני מצפה מכל המנהיגים, ממשלות, אומות מתורבתות לדבר נגד הזוועות האלה. [חוזר לעברית:] אני שותף מלא לדאגה של המשפחות, שיקיריהן מוחזקים בעזה אני מבין את חוסר הוודאות, אני מבין את הקושי הבלתי נסבל אמרתי למשפחוות שאנחנו לא חוסכים שום מאמץ כדי להחזיר את יקיריהן, השבת כל חטופינו הביתה היא אחת משלוש מטרות העל שנקבעו במלחמה והמטרות הללו משרתות זו את זו. אנחנו בודקים כל פיסת מידע. אני רוצה שתדעו שיש מפעל מודיעיני עצום שעוסק רק בזה, סביב השעון. אנחנו פועלים בשיקול דעת ובאחריות אנחנו פועלים כדי להחזיר את כל חטופינו הביתה בשלום, ואני אומר את כולם, זה חיילות וחיילים, אזרחים ואזרחיות, צעירים ומבוגרים, כולם, בלי יוצא מן הכלל, ובכל החלטה השבת חטופינו עומדת לנגד עינינו, ואנחנו נמצאים בדרך הנכונה. ראיתי היום את אמיליה אלוני הקטנה בת ה-6 חוזרת לגן, הגננת מחבקת אותה, החברות שלה מחבקות אותה ולרגע אחד בימים האפלים האלה הלב מתמלא אושר וזה לא מעט בימים הללו. אנחנו הצלחנו להשיב הביתה 110 מהחטופים על ידי השילוב של תמרון קרקעי עוצמתי מאין כמוהו ומאמץ מדיני מתמשך, ואני אומר לכם זאת הדרך היחידה להשיב גם את החטופים שעדיין נשארו בשבי החמאס, אנחנו מחויבים לעשות זאת. החמאס ניסה לפרק אותנו, אנחנו מפרקים אותו. רבים מהמרצחים יצאו מגדוד סג'עייה, פרצו את הגדר  עברו ליישובים ליד וביצעו את הזוועות האלה, ובכן בתחילת השבוע חיסלנו את מפקד גדוד סג'עייה, מפקד שפיקד על רבים ממעשי הזוועה של השבעה באוקטובר ועוד מעשי רצח אחרים. עד כה חיסלנו כבר כמחצית מהמג""דים של החמאס, אנחנו באים בחשבון עם כל מי שחט, כל מי שהיה שותף, כל מי שרצח, טבח, אנס ושרף את בנות ובני עמנו. לא נשכח ולא נסלח. אנחנו הנחנו את צה""ל להמשיך במלחמה, לוחמינו מרחיבים את הפעילות הקרקעית נגד חמאס בכל מקום ברצועה, כולל בדרום הרצועה, הלילה פעלנו שם בעוצמה אדירה. האדמה רעדה בח'אן יונס, האדמה רעדה בג'באליה, כיתרנו את שתיהן, אין מקום שאנחנו לא מגיעים אליו. השתלטנו על בסיס הביטחון הכללי של החמאס, הלוחמים האמיצים שלנו נלחמים בעוצמה נגד המרצחים הם מנהלים קרבות פנים אל פנים, הם מחסלים מחבלים רבים סביב השעון ובכל קרב, בכל קרב, ידינו על העליונה אנחנו נלחמים עד הסוף, עד לניצחון המוחלט. הלוחמות והלוחמים שלנו הם התגלמות החוסן והנחישות של האומה כולה, אבל לכל זה, לכל זה יש מחיר כבד מנשוא, כל אובדן מפלח את ליבינו. בן זוסמן נפל השבוע בקרבות בעזה, בן היה לוחם הנדסה קרבית, הוא היה גיבור ישראל, מלח הארץ, ספורטאי מצטיין, לוחם בכל רמ""ח אבריו ויחד עם בן נפלו עוד ארבעה חברים מבית ספרו, תיכון הימלפרב בירושלים, שכלנו גם את ענר שפירא, לוחם הנח""ל שהציל את חייהם של רבים ברעים לאחר שהדף שבעה רימונים לדיאבון ליבינו איבדנו גם את חבריו אריאל רייך ז""ל קצין שריון, שחר פרידמן ז""ל לוחם בצנחנים ואת דביר ברזני ז""ל, גם הוא לוחם בצנחנים. אני אומר הערב למשפחותיהם של בן, ענר, אריאל, שחר ודביר, אני אומר למשפחות היקרות של כל נופלינו הגיבורים, יקיריכם, יקירנו לא נפלו לשווא. אנחנו נילחם יחד, אנחנו נכריע, אנחנו נשמיד את החמאס. אנחנו נילחם עד לניצחון עד שנשלים את כל יעדינו: השבת כל חטופינו, חיסול החמאס והבטחה שעזה לעולם לא תהווה עוד איום על ישראל אנחנו נבטח שלא יהיה בה שום גורם שתומך בטרור, שמחנך לטרור שמממן את הטרור ואת משפחות המחבלים, ואני רוצה לומר מילה נוספת על היום שאחריי חמאס. עזה חייבת להיות מפורזת וכדי שעזה תהיה מפורזת יש רק כוח אחד שיכול לדאוג לפירוז הזה והכוח הזה הוא צבא ההגנה לישראל. שום כוח בינלאומי לא יכול להיות אחראי לכך, ראינו מה קרה במקומות אחרים שהביאו כוחות בינלאומיים למטרות פירוז, אני לא מוכן לעצום את העיניים ולקבל שום הסדר אחר. אני שב וקורא לאוכ' האזרחית בעזה לצאת מאזורי הלחימה שלנו נגד החמאס, ואני אומר מכאן, אני אומר מכאן לידידנו בעולם שלוחצים לסיום מהיר של המלחמה, הדרך היחידה שלנו לסיים את המלחמה ולסיים אותה במהרה הוא להפעיל כוח מוחץ נגד החמאס, כוח מוחץ ולהשמיד אותו. אם ידידנו רוצים לעזור בקיצור המלחמה, שזו גם המלחמה שלהם נגד הברבריות שמאיימת לשטוף את העולם, הם פשוט צריכים לעמוד איתן לצידנו, ואני אומר להם באנגלית ובכל שפה: [באנגלית:] תעמדו איתנו, תעמדו עם ישראל, תעמדו עם הציוויליזציה. אזרחי ישראל, בביקוריי הרבים בשטח אני פוגש את הלוחמים והלוחמות הגיבורים שלנו של צה""ל, השב""כ , המשטרה. אחד הלוחמים, שמו אריאל, לוחם שריון שוחח איתי ממרומי הטנק שלו בעזה, בטנק שלו ובטנקים האחרים בשטח יושבים יחד דתיים וחילונים, יהודים ולא יהודים, אנשי ימין ואנשי שמאל, כולם נלחמים יחד, כולם מלאים רוח גדולה, רוח של אחדות, רוח של חברות, רוח של ניצחון. בפתחו של חג החנוכה נעלה על נס את גבורת המכבים של אז, ואת גבורת המכבים של ימינו. בזכותם ובעזרת השם יחד ננצח.
"
6.12.2023,ציוץ,"כל עוד אני ראש ממשלת ישראל - זה לא יקרה. 

מי שמחנך את ילדיו לטרור, מממן טרור ותומך במשפחות מחבלים, לא יוכל לשלוט בעזה לאחר שנחסל את החמאס"
6.12.2023,ציוץ הצהרה,"שני עדכונים קצרים: אמש אמרתי שכוחותינו יכולים להגיע לכל מקום ברצועת עזה. עכשיו הם מכתרים את ביתו של סינוואר. אז ביתו איננו מבצרו, והוא יכול לברוח, אבל זאת רק שאלה של זמן עד שנשיג אותו. דבר שני, אנחנו מפעילים לחצים כדי לאפשר את ביקורי הצלב האדום אצל חטופינו, ובהמשך לכך שוחחתי היום שוב עם נשיאת הצלב האדום ואמרתי לה שתפנה לקטאר, שהוכח שיש להם מנוף לחץ על חמאס , ותדרוש ביקורים של הצלב האדום אצל חטופינו וכמובן אספקת תרופות עבורם. "
7.12.2023,ציוץ,"אני פה עם חיילי מילואים בגליל, רוח אדירה של נכונות לקרב, להשלים את המלאכה, להחזיר את הביטחון, לא רק לדרום, גם לצפון. זו המחויבות שלנו. אתם הערב מדליקים נר של חנוכה. אני אמרתי שבימי קרב הנר הזה בכל זאת מפיץ אור גם של תוגה על בנינו ובנותינו הגיבורים שנפלו, החטופים שלנו שלא החזרנו ואנחנו נחזיר אותם, ועל הפצועים שסובלים ועל האזרחים שנפלו גם כן בכבוד גבורה. אבל אני מתרשם מהרוח האדירה שישנה כאן. אתם ביטאתם אותה, ואני חושב שתדעו שזה מחייב אותנו. העם גאה בכם, ואני מציע גם לאויבים שלנו, שישימו לב לרוח הזאת. כי אם חיזבאללה יבחר לפתוח במלחמה כוללת, אז הוא במו ידיו יהפוך את ביירות ואת דרום לבנון, לא רחוק מכאן, לעזה ולחאן יונס. אנחנו נחושים להביא את הניצחון ונעשה את זה בעזרתם. תודה, תודה רבה לכם"
7.12.2023,ציוץ הצהרה,"
אם חיזבאללה יבחר לפתוח במלחמה כוללת, אז הוא במו ידיו יהפוך את ביירות ואת דרום בלנון, לא רחוק מכאן, לעזה ולח'אן יונס. אנחנו נחושים להביא את הניצחון, ונעשה את זה בעזרתכם. 
"
7.12.2023,הדלקת נר,"אנחנו פה ליד שריד מקדשנו. לפני כ-2,200 שנים. המכבים של אז, שחררו את בית המקדש, טיהרו אותו, כוננו מחדש קוממיות יהודית ועצמאות יהודית. הצילו את מורשת ישראל, דת ישראל ועם ישראל. ובלעדיהם, חוט החיים שלנו היה נקרע. בלעדיהם לא היינו עומדים כאן היום. הקרב אז היה מול כוחות רשע שבאו להכחיד את העם היהודי מעל פני האדמה. היום אנחנו נאבקים, המכבים של ימינו, בכוחות הרשע שבאים להכחיד את העם היהודי ומדינתו מעל פני האדמה. ואנחנו מגלים את אותה נחישות, את אותה גבורה, את אותה הקרבה.

הערב אנחנו מחבקים, בלב דואב, את חברנו גדי איזנקוט ורעייתו חנה, שאיבדו את בנם הצעיר, גל, שראיתי אותו, ושוחחתי איתו לפני שנים. אלה הבנים של כולנו. וכך גם הנופלים האחרים. הבנות והבנים של כולנו. אני שמעתי את סיפורי הגבורה על חיילינו, על השוטרים והשוטרות שפגשתי אותם, שנלחמו לפעמים בציפורניים, בסיפורי גבורה עילאית, עטפו את האויב, ועכשיו אנחנו עמוק בתוך רצועת עזה. האויב הזה לא יפרק אותנו, אנחנו נפרק אותו. האויב הזה לא יכחיד אותנו, אנחנו נכחיד אותו. האויב הזה לא יגבר עלינו, אנחנו נגבר עליו. והדבר הזה מתבצע הלכה למעשה, יום-יום, לילה-לילה. ואנחנו נבצע אותו עד תום.

אני מאמין באמונה שלמה בכוח שטמון בעם הזה, כוח החיים, אבל כוח החיים הזה מחייב אותנו לפעמים לעבור את ייסורי השכול. זה כנראה המחיר של קיומנו בארצנו, לא כנראה. אבל אנחנו יכולים לו. ואני רוצה להודות לכם, שוטרי ושוטרות ישראל, על מה שאתם עושים יום-יום ולילה-לילה למען ביטחון ארצנו ולמען עתיד עמנו. אני מודה לכם מקרב לב, ואני חושב שהעם כולו למד להכיר את התרומה הייחודית שלכם. ואני מאמין שבכוחות משותפים של כל חלקי עמנו וכל אזרחינו, אנחנו נביא במהרה ניצחון מוחלט על כוחות הרשע, ונחזיר את הביטחון לא רק לדרום, אלא גם לצפון, משם אני חוזר עכשיו.

אני שוחחתי הערב עם הנשיא ביידן, ואמרתי לו אנחנו ערב חנוכה. אמרתי לו ש... הוא אמר לי שהוא מחזיק מנורה במשרדו. אמרתי לו שאנחנו מחזיקים מנורה בליבנו, למען ארצנו ולמען עתידנו. ואנחנו מדליקים השנה נר ראשון מתוך ידיעה שהאור שבוקע כאן לעולם, לעולם לא ייכבה. גם אם החג הזה מהול בתוגה, שיהיה לנו חג שמח בידיעה הפתוחה הזאת, חג שמח לכם
"
7.12.2023,ציוץ,"לחנה וגדי איזנקוט, 

שרה ואני שבורי לב על נפילתו של בנכם גל. 

אנחנו בוכים אתכם. אנחנו מחבקים אתכם. 

גל היה לוחם אמיץ וגיבור אמיתי. 

אנו שולחים תנחומים מעומק ליבנו למשפחתכם ולמשפחות כל נופלינו הגיבורים. 

העם עוטף אתכם באהבה ובהוקרת תודה - היום ולתמיד. 

מה גדול הכאב. מה עמוק הצער. 

ממשלת ישראל ואזרחי ישראל אבלים יחד אתכם. 

גיבורינו לא נפלו לשווא. נמשיך להילחם עד לניצחון"
8.12.2023,ציוץ,"א. לא יהיה חמאס - נחסל אותו. 

ב. עצם העובדה שזאת ההצעה של הרשות הפלסטינית רק מחזקת אותי במדיניותי: הרשות הפלסטינית אינה הפתרון"
9.12.2023,ציוץ הצהרה,"אני מאוד מעריך את העמדה הנכונה שארה""ב נקטה במועצת הביטחון של האו""ם. גם מדינות אחרות צריכות להבין שאי אפשר מצד אחד לתמוך בחיסול של החמאס, ומצד שני לקרוא להפסקת המלחמה שתמנע את חיסול החמאס. ולכן ישראל תמשיך במלחמה הצודקת שלנו לחיסול החמאס ולהשגת שאר מטרות המלחמה שהצבנו"
10.12.2023,ישיבת ממשלה,"בוקר טוב. בתחילת הישיבה אני מבקש לשלוח תנחומים לחברינו גדי איזנקוט, למשפחתו שאיבדו את בנם גל ואת האחיין מאור. מה גדול הצער, מה גדול הכאב. אנחנו בתוך חג החנוכה ואנחנו זוכרים שלפני 2200 שנים , 4 מ-5 בני המכבים נפלו בקרב, אבל המטרה של השגת עצמאות ישראל והבטחת איכות החיים של עם ישראל הושגה. אנחנו נמשיך גם כן עד השגת מטרותינו. אמרתי לגדי, שאנחנו דואבים ובוכים איתו, אבל מנגד אנחנו מחויבים לכך שכל נופלינו, כל גיבורינו, לא נפלו לשווא. המלחמה נמשכת אכן ביתר שאת, בעצימות , בצפון עזה, בדרומה על מנת להשיג את כל מטרותיה: חיסול החמאס, החזרת כל חטופינו והבטחה שעזה לא תשוב להיות איום על ישראל. היום יגיע משלוח נוסף בעצם הוא כבר נמצא פה של תחמושת חשובה להמשך המלחמה. אני מודה לנשיא ביידן איתו שוחחתי שלשום, גם על כך שארה""ב התייצבה בצורה הנכונה והצודקת במועצת הביטחון וגם כמובן על הסיוע החומרי שארה""ב נותנת לצה""ל. ביומיים האחרונים שוחחתי גם עם הקנצלר שולץ ועם נשיא צרפת מקרון וגם עם מנהיגים אחרים, ואמרתי להם שאי אפשר ביד אחת לתמוך בחיסול החמאס וביד השנייה ללחוץ עלינו לסיים את המלחמה שתמנע את חיסול החמאס, ואני חושב שבמאבק הזה הצדק איתנו והאחדות איתנו. כשאנחנו מאוחדים כעם, כמדינה, אין שום כוח שיכול למנוע מאיתנו לעשות את הדבר הנכון. עכשיו במקביל אנחנו בונים ומשקמים את יישובנו כמובן בעוטף עזה, אנחנו בנינו התחילת המלחמה הקמנו את מנהלת תקומה, העברנו תקציבי עתק כדי לשקם את הישובים וגם כדי להבטיח שאף אחד לא ישאר מאחור ואנחנו עוסקים לא רק בשיקום הקהילות בערים של המושבים, של הקיבוצים, של המושבות, של מועצות, אלא גם במטרה להביא לכך שהן ישגשגו ויפרחו לשנות דור, לעבור את מה שהיה לשם כך הקמנו ישוב חדש בשדות נגב, על שם אופיר ליבשטיין  ז""ל, ואנחנו נקים בכל מועצה מקומית שרוצה להקים ישוב חדש נקים ישוב חדש, וכבר חלק ביקשו וכך נעשה. אנחנו מחויבים להשקיע בחינוך, תעסוקה, רווחה, בסיוע למפונים בחקלאות בעסקים בכל התחומים ואני רוצה לברך את כל אלה שעוסקים במלאכה החשובה הזאת שנביא בפני הממשלה היום. החיטה נזרעה בקיבוצים בעוטף עזה והחיטה הזו תצמח. דבר נוסף שאני מבקש להתייחס אליו זה האנטישמיות בארה""ב. יש שם גל אנטישמיות אדיר שבא גם מהשמאל וחלקו מהימין, הוא מתלקח בקמפוסים באוני' שם והוא פרץ החוצה אני חושב שהיו לו יסודות עמוקים שבאים לידי ביטוי עכשיו, והדבר החשוב שקורה  עכשיו, שחברים מובילים ומנהיגים של הקהילה היהודית סוף סוף מתייצבים נגדו. הם מתייצבים נגד האנטישמיות הזאת וזו הדרך היחידה להילחם בה: בגאון, בהדר, לא להרכין ראש, להשיב מלחמה שערה. אני מברך אותם בשם כולכם. תודה רבה.

"
10.12.2023,ציוץ הצהרה,"בימים האחרונים עשרות מחבלי חמאס נכנעים בפני כוחותינו. הם מניחים את נשקם ומוסרים את עצמם לידי לוחמינו הגיבורים. 

זה ייקח עוד זמן, המלחמה בעיצומה, אבל זה תחילת הסוף של החמאס. 

אני אומר למחבלי החמאס: זה נגמר. אל תמותו בשביל סינוואר. תיכנעו - עכשיו"
10.12.2023,ציוץ,"שרה ואני ביקרנו היום את משפחתו של אל״מ אסף חממי ז״ל, מפקד החטיבה הדרומית בעזה שנפל ב-7 באוקטובר.

אמרתי למשפחה שאנו דואבים ונפעמים יחד עם משפחתם הנפלאה על הקרבתו וגבורתו של אסף הנשגב, גיבור ישראל ומופת לעמו. נזכור אותו לעד, ותמיד נספר את סיפורו כנר לדורות הבאים.

רעייתי שרה אמרה למשפחה שאין מילים לתאר את גודל האובדן: ״אסף הוא סמל ומופת לכל אחד מאיתנו, העם היהודי, וגם לכלל אזרחי העולם. הוא תמיד יהיה בדפי ההיסטוריה של גבורת עם ישראל. מי יתן שלא תדעו עוד צער״"
10.12.2023,ציוץ לשכה,"אנחנו בונים ומשקמים את יישובינו. בעוטף עזה הקמנו בתחילת המלחמה את ""מנהלת תקומה"". העברנו תקציבי עתק כדי לשקם את היישובים וגם כדי להבטיח שאף אחד לא יישאר מאחור. אנחנו עוסקים לא רק בשיקום של הקהילות בערים, של המושבים, של הקיבוצים, של המושבות, של המועצות, אלא גם במטרה להביא לכך שהם ישגשגו ויפרחו לשנות דור. לעבור את מה שהיה. אנחנו מחויבים להשקיע בחינוך, בתעסוקה, ברווחה, בסיוע למפונים, בחקלאות, בעסקים ובכל התחומים. אני רוצה לברך את כל העוסקים במלאכה החשובה הזאת שנביא בפני הממשלה היום. החיטה נזרעה בקיבוצים בעוטף עזה - והחיטה הזאת תצמח"
12.12.2023,ציוץ הצהרה,"אני מאוד מעריך את התמיכה האמריקנית, הן להשמדת החמאס והן להחזרת חטופינו. אחרי שיח אינטנסיבי עם הנשיא ביידן ואנשיו, קיבלנו גיבוי מלא, גם לכניסה הקרקעית וגם בבלימת הלחצים הבינלאומיים להפסקת המלחמה. כן, יש מחלוקות לגבי היום שאחרי חמאס, ואני מקווה שנגיע להסכמה גם כאן. אני רוצה להבהיר את עמדתי. אני לא אתן לישראל לחזור על טעות אוסלו. לא אתן שאחרי ההקרבה האדירה של אזרחינו ולוחמינו, נכניס לעזה מי שמחנך לטרור, תומך בטרור, מממן טרור. עזה לא תהיה לא חמאסטן ולא פתחסטן"
12.12.2023,ציוץ,"מדליק הערב נר שישי של חנוכה עם הלוחמים הגיבורים של יחידת שלדג ו-669. עם ישראל מצדיע לכם

חמשת בני חשמונאי נפלו בידי האויב. ואתם איבדתם חברים טובים, איבדנו כאן לוחמים. איבדנו שוטרים, איבדנו אנשי שב""כ, אבל בגופכם בלמתם את הפלישה. ואנחנו צריכים להבין באיזה מאבק אנחנו נלחמים. אנחנו בחנוכה, אז לציין שהם נלחמו אז נגד כוח שהחליט בעצם להכרית את עם ישראל מעל פני האדמה. לנתק לו את חוט החיים. הם לא צלחו, ובעצם מה שאנחנו מציינים היום זה חג של שבלם את קטיעת חוט החיים של עם ישראל. ואנחנו היום באותה מלחמה. יש פה כוח שרוצה להכרית את היהודים או מדינתם על פני האדמה, ואנחנו נלחמים את אותה מלחמה באותה גבוהה. זו לא הפרזה, זה לא מילים. אתם יודעים כמה שזה. לא מופרז, יש מחיר מאוד כואב, מאוד מאוד כואב. אבל הוא הכרחי, אם אנחנו רוצים לחיות פה ואנחנו החלטנו לחיות פה במולדת שלנו, במדינה שלנו. וזה מחייב קרב מתמשך. 

אני רוצה להגיד לכם שהקרב הזה יימשך עד הניצחון. זה לא הולך להיפסק. זה לא אמירה, סתם, בואו נחסל את החמאס, נחסל את החמאס. אין לנו אלטרנטיבה אחרת. אני רוצה להגיד לכם שכל העולם יושב על היציע עכשיו. מסתכל, רוצה לדעת מי הולך לנצח? אנחנו או הם. אנחנו או הציר. רואים את זה כמלחמה של הציר. בצדק. אנחנו חייבים לנצח. וזה כרוך עוד במאמץ והקרבה, אבל אם הייתי שואל כאן מי מוכן לזה, אז מי מוכן לזה? כולנו מוכנים לזה. זה ייחד את העם. אנחנו נישאר מלוכדים ואנחנו גם ננצח. ואני רוצה פשוט להצביע בפניכם, ולהעריך באמת להביע הערכה עמוקה למה שאתם עושים. אגב, חלק מזה לא הכרתי, זה חידש לי דברים מאוד יצירתיים, מאוד מרשימים. ואני רוצה לחזור ולהעמיק בזה בכמה מן הדברים ששמעתי כאן. אני עוד אטריד אותך, אני אטריד אתכם. ותמשיכו. עד לניצחון ואחריו. תודה רבה
"
12.12.2023,ציוץ לשכה,"אני יודע שהשמחה הזאת מהולה בעצב. יש פה מאחורינו תמונות של ארבעה בני משפחה של עובדי המשרד שנפלו במלחמה הכל כך צודקת והחיונית שלנו, ואנחנו מציינים היום את חג החנוכה. ארבעה מבני המכבים, בני חשמונאי נפלו בידי האויב. אנחנו יודעים שאנחנו באותו מאבק על המשך קיומו של העם היהודי, על חוט החיים שלנו. אני רוצה להודות לכל אחד ואחת מכם על הדברים החשובים שאתם עושים בעת הזאת כדי שנבטיח את המשך נצח ישראל. כמו שעשינו - בימים ההם, כמו שאנחנו עושים - בזמן הזה. שיהיה לכולם חג שמח"
12.12.2023,"ציוץ לשכה, אירוע לשוטרים","התרומה של שוטרי ושוטרות ישראל בבלימת הפלישה הנפשעת של המרצחים הללו הייתה מכרעת. יש לכם חלק עצום בבלימה, וכל עם ישראל יודע את זה. היום העם כולו מאוחד, קודם כל בכאב על הנופלות והנופלים שלנו, אזרחים ואזרחיות, שוטרים ושוטרות, לוחמים ולוחמות של צה""ל ושל השב""כ. הלב דואב.

אנחנו חוגגים את חג החנוכה, ואתם יודעים שארבעה מחמשת בני החשמונאי נפלו בידי האויב. אבל כמוכם, הם לא ויתרו ונלחמו עד הסוף מול אויב אכזר שרצה להחריב את עם ישראל מעל פני האדמה: את המורשת שלנו, האמונה שלנו, הדת שלנו, העם שלנו - הם באו להחריב אותנו מעל פני האדמה. המכבים של אז נלחמו, לא ויתרו וניצחו. והמכבים של היום הם אתם: לא מוותרים, ממשיכים עד לניצחון. אין שום פשרה. זה ניצחון מלא. זה לא מספיק רק לנצח, כי אנחנו גם נשחרר את כל החטופים שלנו. אנחנו מחויבים לזה.

עשינו כבר כברת דרך, אבל נמשיך עד הסוף. וגם זה לא מספיק, ביום שאחרי חמאס לא יהיה חמאס, את זה אני מבטיח לכם. אני עומד על כך שלא יהיה שם כוח שמחנך לטרור, משלם לטרור, תומך בטרור, זה לא יהיה. ואמרתי את זה ואני חוזר ואומר  - לא חמאסטן ולא פתחסטן. לא זה ולא זה. אנחנו נעמוד על כך ביחד. אנחנו מאוחדים. אנחנו באים ככוח ביחד, בעזרת השם ובעזרתכם - ננצח. אני מצדיע לכם שוטרי ושוטרות משטרת ישראל, עלו והצליחו, עלו ונצחו. תודה רבה לכם וחג שמח
"
13.12.2023,ציוץ,יום קשה וכואב. ממשיכים עד לניצחון
13.12.2023,שיחה עם חיילים,"אני רוצה להביע הערכה עמוקה של כל אזרחי ישראל למאמץ הקרבי שאתם עושים, על ההקרבה והגבורה, ועל ההצלחה. ועם זאת יש כאב גדול כפי שאנחנו מרגישים. אתמול היה יום קשה מאוד וכל יום יש בנים יקרים שנופלים, גיבורי ישראל ממש, ולבנו גם עם הנופלים וגם עם המשפחות. אנחנו יודעים שהחיים שלהן השתנו. ועם זאת אני רוצה להגיד בצורה הברורה ביותר, מה שאמרתי למפקד בשטח. אנחנו ממשיכים עד הסוף. אין בכלל שאלה כזאת. ואני אומר את זה גם נוכח הכאב הגדול אבל גם מול הלחצים הבינלאומיים. שום דבר לא יעצור אותנו. אנחנו הולכים עד הסוף, עד הניצחון, לא פחות מזה. אנחנו עושים את זה בזכותכם באמצעותכם ובעזרת השם ובעזרתכם. המלחמה הזאת עוד תימשך, אבל חשוב שהיא תימשך עם התחכום שאתם מביאים, התחכום הזה חוסך הרבה חיים ונותן לנו מנוף גדול מאוד. תודה רבה לכם. תמשיכו, ובעיקר תשמרו אחד על השני. אני בטוח שאתם עושים את זה. אני רוצה שתעביר הלאה עד אחרון החיילים - אנחנו ממשיכים עד הסוף, עד הניצחון, עד השמדת חמאס. שלא יהיה שום ספק בעניין הזה. חיזקו ואימצו"
13.12.2023,"הצהרה עם ראש שב""כ","רוצה להביע הערכה עצומה, גם להקרבה, גם לנופלים וגם לעבודה שאתם עושים. אני רואה את זה יום-יום. אני קורא את זה יום-יום. ואני יודע שהשילוב בין העבודה שלכם לצה""ל, ולפעמים גם המוסד, נותנת לנו את האפשרות להתקדם להשגת היעדים של המלחמה. המלחמה הזאת הולכת להיות קשה, אבל אני מזהה, בוודאי אתם רואים את זה גם בחומר, תחילה של שבירה. תחילה של שבירה. אני רואה שם את ההתחלה של ההבנה שאנחנו נחושים להמשיך עד הסוף ולחסל את הגוף הזה. אני לא חושב שיש לנו אלטרנטיבה, אני יודע שגם אתם לא חושבים כך. אנחנו צריכים להתמיד בזה, במקביל לזירות האחרות. זה חלק מהציר של איראן. אני צריך לטפל באיראן, ומעל הכול למנוע מאיראן להתחמש בנשק גרעיני, אבל זה כרגע, איך אומרים, שם, אבל קודם כול, אנחנו כאן. אנחנו צריכים להשלים את המשימה הזאת, כי אני חושב שהניצחון המוחץ על החמאס ייתן לנו הרבה מאוד יתרונות, גם הרבה כוח הרתעה, וגם הרבה כוח שכנוע, גם כלפי כל העולם שעומד כרגע יושב ביציע. כולם יושבים ביציע והם רוצים לראות מי מנצח. זה עד כדי כך פשוט. מי מנצח? אתה יכול לתת ארגומנטים לכאן ולכאן, ואנחנו צריכים לעשות את זה, אבל בסוף רוצים לראות מי מנצח, אנחנו או הם? ואתם חלק מרכזי בניצחון. זה אני מאמין בו, אני מאמין בכם, ואני רוצה להודות לכם"
14.12.2023,ציוץ הצהרה,"נפגשתי היום עם ג'ייק סאליבן, היועץ לביטחון לאומי של ארצות הברית. אני מאוד מעריך את התמיכה של ארצות הברית בישראל, הן באספקת חימושים לצה""ל, הן בבלימת הניסיונות באו""ם לעצור את הלחימה, והן בסיוע להשבת חטופינו. ואני רוצה להבהיר, השבת חטופינו הוא יעד מרכזי, אנחנו לא מרפים ממנו ולו לרגע, גם ברגע זה. אמרתי לידידינו האמריקנים, לוחמינו הגיבורים לא נפלו לשווא, ומתוך הכאב העמוק על נפילתם, אנחנו נחושים יותר מתמיד להמשיך להילחם עד לחיסול החמאס, עד לניצחון המוחלט"
15.12.2023,ציוץ,"יחד עם כל עם ישראל אני מרכין ראש בצער עמוק ומבכה את נפילתם של שלושה מבנינו היקרים שנחטפו, וביניהם יותם חיים וסאמר פואד אל-טלאלקה. 

זוהי טרגדיה קשה מנשוא. מדינת ישראל כולה אבלה בערב זה. ליבי עם המשפחות הדואבות בשעת יגונן הקשה. 

אני מחזק את לוחמינו האמיצים שחדורים במשימה הקדושה של השבת חטופינו, גם במחיר חירוף נפשם. 

גם בערב קשה זה נחבוש את פצעינו, נפיק את הלקחים ונמשיך במאמץ עליון להחזיר את כל חטופינו הביתה בשלום"
16.12.2023,הצהרה,"אזרחי ישראל, אנחנו במלחמה על קיומנו. 

במלחמה זו חייבים להמשיך עד לניצחון, על אף הלחצים הבינלאומיים וגם על אף המחיר הכבד מנשוא שהמלחמה גובה מאיתנו בנפול בנינו ובנותינו היקרים. מדינת ישראל אבלה על מותם הטראגי של שלושה מחטופינו אלון שמריז, סאמר טלאלקה ויותם חיים. 

כשעידכנו אותי על הטרגדיה הנוראה - זה הלם בי. אלון, סמאר ויותם שרדו את התופת במשך 70 יום. הם היו כפסע מהחופש, הם ממש נגעו בגאולה ודווקא אז קרה האסון. זה שבר לי את הלב. זה שבר לאומה כולה את הלב. ליבנו יוצא למשפחות בשעת יגונן הכבד. 

בשעה קשה זו חשוב לי לחזק גם את לוחמינו. הם מחרפים את נפשם להשגת ניצחון מוחץ על אויבינו ולהחזרת חטופינו. אנחנו עושים ונעשה הכל כדי לשמור על חיי לוחמינו, על כל אחד ואחד מהם, ונשתמש בכל האמצעים כדי שהם לא יפגעו. 

מאז הטרגדיה אתמול, רודפת אותי מחשבה אחת - ""מה היה קורה אילו רק משהו היה אחר"". אני בטוח שהמחשבה הזאת משותפת לכולכם. היינו כל כך קרובים לחבק אותם עכשיו. אבל לצערי אי אפשר להחזיר את הזמן לאחור. כל מי שלחם בשדה הקרב יודע שהמרחק בין ניצחון לאסון הוא כחוט השערה. בתוך הכאב העצום, נפיק את הלקחים, ניישם אותם, ולא נרפה מהמאמץ הצבאי והמדיני להחזיר את כל חטופינו הביתה בשלום.

עם כל הצער העמוק אני רוצה להבהיר: הלחץ הצבאי הכרחי גם להחזרת החטופים וגם להשגת ניצחון על אויבינו. בלי הלחץ הצבאי לא היינו מצליחים לייצר מתווה שהביא לשחרור של 110 חטופים. ורק המשך הלחץ הצבאי יביא לשחרור כל חטופינו. ההנחייה שאני נותן לצוות המשא ומתן מבוססות על הלחץ הזה ובלעדיו אין לנו כלום.

אזרחי ישראל, 
שלשום הדלקנו נר אחרון של חנוכה. בימים ההם, במאבק על קיומנו, נפלו ארבעת מחמשת בני חשמונאי והבטיחו את ניצחון ישראל על אויב שרצה להכרית את עמנו. גם בימים אלה, בקרבות קשים בג'אבליה, בסג'עיה, בח'אן יונס ובמקומות אחרים, נפלו המכבים בני זמננו במאבק נגד אויב שרוצה להשמידנו. איבדנו גיבורים יקרים, לוחמים ומפקדים אמיצים ומסורים מאין כמוהם, גיבורים שנפלו בשדה הקרב כדי שנוכל להמשיך לחיות בארצנו, כדי שחוט חיינו לא יינתק. 

יחד אתכם, אזרחי ישראל, אני מחבק את המשפחות השכולות. אני בוכה איתן. כבן למשפחת השכול אני יודע שעד יומן האחרון הם לא יפסיקו להתגעגע ליקיריהם והם לא יפסיקו לבכות את מה ומי שאבד. שוחחתי עם אלמנתו והוריו של סא""ל תומר גרינברג ז""ל, מפקד גדוד 13 בחטיבת גולני, הוא נפל השבוע בגבורה יחד עם חייליו ופקודיו. אמרתי להם את מה שאני אומר לכל אחיי ואחיותיי, בני המשפחות השכולות, אני יודע שהכאב שמפלח את לבכם לא ירפה לעולם. אבל יש נחמה אחת: להבטיח שגיבורינו לא נפלו לשווא, להבטיח שנמשיך להילחם עד להשגת הניצחון המוחלט. 

הבהרתי את הנחישות הזאת גם ליועץ לביטחון לאומי של ארה""ב, שאיתו נפגשתי שלשום. אני מאוד מעריך את התמיכה של ארה""ב בישראל - בסיוע להשבת חטופינו, באספקת חימושים לצה""ל, בבלימת הניסיונות באו""ם לעצור את הלחימה וגם בדברים אחרים. אני חוזר ואומר לידידינו: אנחנו נחושים יותר מאי-פעם להמשיך עד הסוף - עד שנחסל את החמאס, עד שנחזיר את כל חטופינו, ועד שנבטיח שבעזה לא יהיה יותר שום גורם שמחנך לטרור, מממן טרור, ומשלח טרור. 

אני אומר זאת לכל העולם, רבים בעולם מבינים זאת, ואני עומד על כך גם הערב. זאת לא ""פוליטיקה"" - זאת מדיניות. זאת המדיניות שלי, והיום אני יכול לומר - זה הרצון של רוב עצום בעם. לא אתן שנחליף את חמאסטן בפתחסטן, שנחליף את ח'אן יונס בג'נין. לא אתן למדינת ישראל לחזור על הטעות הגורלית של אוסלו, שהביאה ללב ארצנו ולעזה את הגורמים הקיצוניים ביותר בעולם הערבי שמחוייבים לחיסולה של מדינת ישראל, ושמחנכים את ילדיהם למטרה זו. 

הוויכוח בין חמאס לפת""ח זה לא ""אם"" לחסל את מדינת ישראל, אלא רק על ""איך"" לעשות זאת. לפי סקר שנערך לפני ימים אחדים, 82% מהפלסטינים ביהודה ושומרון מצדיקים את הטבח הנורא של ה-7 באוקטובר, ועד לרגע זה בכירי הרשות הפלסטינית פשוט מסרבים לגנות את הטבח, וחלקם אף מהללים אותו בריש גלי. אז הם ישלטו בעזה ב""יום שאחרי""? לא למדנו כלום? כראש ממשלת ישראל אני לא אתן לדבר הזה לקרות. 

חשוב להבהיר זאת כבר עכשיו. כי בין ידידים חייבים לומר את האמת ולא לטפח אשליות, על אחת כמה וכמה בנושא קיומי וגורלי כמו זה. אז אני חוזר ואומר לידידינו: אחרי חיסול החמאס - רצועת עזה תהיה מפורזת, היא תהיה בשליטה ביטחונית של ישראל, ולא יהיה בה שום גורם שיאיים עלינו ושום גורם שיחנך את ילדיו להשמדתנו. 

אני רוצה לומר לכם אזרחי ישראל, הניצחון ייקח זמן. אבל אנחנו נחושים להמשיך עד הסוף. למרות הכאב העצום, למרות היגון שמפלח את לב כולנו, למרות הלחצים הבינלאומיים - אנחנו ממשיכים עד הסוף. שום דבר לא יעצור אותנו - עד שנשיג את הניצחון.

יחד נילחם, 
ובעזרת השם,
יחד ננצח"
17.12.2023,ישיבת ממשלה,"הממשלה תקבל היום סקירה ביטחונית ולפני כן אני רוצה להקריא לכם מכתב שקיבלתי הבוקר מעשרות משפחות של נופלינו הגיבורים, והם כותבים: ""העם חזק ורוחו איתנה. האזרחים והחיילים הגיבורים נחושים להגיע לניצחון מוחלט. יש לכם מנדט להילחם, אין לכם מנדט לעצור באמצע. זאת צוואת הנופלים וזו חובתנו למען החיים"". אני מבקש להשיב למשפחות היקרות: צואת הנופלים זה מה שמדריך אותנו. אנחנו נילחם עד הסוף. אנחנו נשיג את כל יעדינו – חיסול החמאס, שחרור כל חטופינו, והבטחה שעזה לא תהפוך מחדש למוקד טרור והסתה נגד מדינת ישראל והתקפות נגד מדינת ישראל. אנחנו נמשיך להילחם עד הסוף, למען הנופלים ולעמן הבטחת חיינו כאן בארץ ישראל"
18.12.2023,ציוץ,"נפגשתי עם מזכיר ההגנה האמריקני אוסטין. הראתי לו את תמונת חטופינו - את מי שהשבנו, ואת כל מי שנשיב. 

אנחנו מחויבים להשיג ניצחון מוחלט על החמאס - וכך נעשה"
18.12.2023,ציוץ,לא אתן שנחליף את חמאסטן בפתחסטן
18.12.2023,טקס הארכת כהונת הנגיד,"מכובדי הנשיא ורעייתו, 
מכובדי שר האוצר,
מכובדי הנגיד ורעייתו, 
ונגידי בנק ישראל לשעבר, והנגידה לשעבר, פרופ' אבי שמחון
ומכובדיי הרבים,

כלכלת ישראל היא ספינה חזקה במים סוערים. היא חזקה משום שבמהלך שני העשורים האחרונים במיוחד הפכנו אותה מכלכלה מנוהלת בעיקרה על ידי הממשלה לכלכלה חופשית. זה המפתח הגדול לשחרר את כוחות היצירה, והחדשנות, והיוזמה שטבועים באזרחים שלנו, ובלעדי זה הטכנולוגיה לא עושה דבר. בצפון קוריאה יש טכנולוגיה, גם ברוסיה. 

הדבר הזה עזר לנו - המהפכה הזו של השוק החופשי, זה שאנחנו צריכים להמשיך ולטפח אותה כל הזמן, לצמצם את הבירוקרטיה, לצמצם את הרגולציה, לאפשר יוזמה והצלחה וגם כישלון - המדיניות הזאת נתנה לנו כלכלה חזקה שעזרה לנו לעבור משברים בינלאומיים, במידה רבה יותר טוב כמעט מכל מדינות העולם, לרבות היציאה שלנו כמעט הראשונים, אם לא הראשונים בעולם, ממשבר הקורונה. 

העוצמה הזאת נותנו לנו גם את היכולת לעמוד במטלות המלחמה, מול אויב אכזר, אויב שגובה מאיתנו מדי יום מחירים כבדים וכואבים מאוד, הנופלים, המשפחות שלהם וכמובן האתגרים שעומדים לפנינו. אנחנו מחויבים גם לנצח את המלחמה, לעקור את החמאס, לחסל את החמאס, לשחרר את חטופינו, להבטיח שמעזה לא יקום יותר איום על מדינת ישראל וגם להבטיח יציבות וביטחון בחזיתות האחרות. 

כל זה בידינו והכלכלה זה חלק חשוב שמאפשר לנו גם להפעיל את המשאבים הדרושים, במיוחד החזקת צבא המילואים וההצטיידות הדרושה, כדי להשיג את היעדים האלה היום וגם להבטיח את הביטחון מחר.

כדי שנעשה זאת, אנחנו צריכים צוות מאוד מנוסה ומאוד מכויל על המדיניות הנכונה על הסיפון. לכן לאורך השנים חשבתי שהתפקיד של בנק ישראל הוא תפקיד מרכזי בצוות שעומד על הסיפון, וצריך לעשות שני דברים: דבר ראשון, להבטיח מה שמובן בכל כלכלות העולם המתקדמות, שהנגיד של הבנק באמת יהיה עצמאי ושהבנק המרכזי יהיה אכן עצמאי. חוקקנו חוק לטובת הדבר הזה. והדבר השני, לבחור אנשים ונשים מתאימים לתפקיד הזה שיעשו אותו באחריות ובמקצועיות תחת המדיניות הכללית של שוק חופשי שבלעדיה אין אפשרות לממן שום דבר. זה לא אומר שכל הזמן אתה נמצא באותה מסגרת פיסיקלית, כי לפעמים תנאים משתנים, אתה צריך להוציא יותר, אבל יש לך את היכולת לעשות את  זה בגלל הכלכלה החזקה שבנינו.

לפני כמה שנים, כשפרופסור שמחון בא אליי והציע לי את המועמדות של פרופסור אמיר ירון. לא הכרתי אותו, אבל קראתי כמה מהמאמרים שכתבת, גם במסגרת היותך בוורטון ובמקומות אחרים. התרשמתי מהמקצועיות שלך, מההבנה שלך, מהמדיניות שלך שהיא המדיניות שלנו, ולכן חשבתי שהיית מועמד ראוי מאין כמוהו והוכחת את זה. זה לא אומר שלא היו לנו מעת לעת ויכוחים, אנחנו עושים את זה בחדר סגור ובצורה הטובה ביותר, אבל בסך הכל הייתה הסכמה גדולה מאוד ואני חושב שגם הצלחה גדולה מאוד.

לכן אני חושב שההמשכיות והיציבות שאנחנו משדרים בהתייעצות שעשיתי עם שר האוצר, דווקא בעת המלחמה, בתוך המלחמה, ההמשכיות בתפקיד שלך משדרת את אותה יציבות, מקצועיות ורצינות של כלכלת ישראל שהיא חיונית.

אני רוצה להוסיף רק דבר אחד על הכלכלה. זה ברור, אולי זה לא ברור אבל אני אגדיר את זה בצורה הכי חדה, כי זה לדעתי האתגר הגדול ביותר שעומד בפנינו מעבר לניצחון במלחמה. במשך שנים אנחנו הגדלנו את תקציב הביטחון, אבל למעשה הקטנו אותו כאחוז מהתוצר. הקטנו אותו כאחוז מהתוצר משום שמדיניות השוק החופשי שלנו הגדילה את התוצר ולכן גם אם תקציב הביטחון עלה, הוא ירד בהדרגה כאחוז מהתוצר. 

אנחנו לא נוכל להמשיך במדיניות הזאת. מעכשיו, ממש מעכשיו, אנחנו נדרשים להגדיל באופן משמעותי, גם באופן אבסולוטי, בקפיצת מדרגה, את תקציב הביטחון לפחות ב-20 מיליארד שקל בשנה, וגם כאחוז מהתוצר. ייתכן שהתוספת תהיה אחוז ואולי אפילו למעלה בתוצר על מנת לענות על צרכי הביטחון שלנו.   

אנחנו נמצאים בלב של כמה חליפויות. חליפויות מאוד קיצוניות שרוצות לעקור אותנו, להשמיד אותנו, ואנחנו חייבים לחזק את עצמנו. החוזקה הזאת נותנת גם את היכולת לעשות בריתות גם באזור וגם מחוץ לאזור. זה מחייב הגדלה משמעותית מאוד של תקציב הביטחון.

הספינה שלנו, ספינת כלכלת ישראל, שהיא גם ספינת נוסעים וגם ספינת מסחר, צריכה להתחמש בעוד תותחים. צריכה להיות ספינת מלחמה מאוד מאוד חזקה. זה הדבר הראשון שיבטיח את היכולת שלנו לנווט אותה לחוף מבטחים.

אני בטוח שבעזרתך, בהמשך העבודה החשובה שלך ובעבודת הצוות שלנו נצליח גם במשימה הזאת.
שיהיה לך בהצלחה גדולה"
19.12.2023,ציוץ,"שהחיים של הלוחמים שלנו זה הדבר שעומד בראש מעייניי. אלה הפקודות שאנחנו נותנים. לשמור על החיים שלהם, לעשות הכל כדי שהם גם יוכלו להילחם וגם יוכלו להישמר. זה הדבר שעשינו, וזה הדבר שנמשיך לעשות. אין יקרים מהם. גיבורים אמיתיים"
19.12.2023,ציוץ לשכה משפחות חטופים,"אנחנו מחויבים, אני מחויב באופן אישי, לשחרור כל החטופים. לחלץ אותם זו משימה עליונה. רק עכשיו שלחתי את ראש המוסד לאירופה פעמיים לקדם תהליך לשחרור חטופינו. אני לא אחסוך שום מאמץ בנושא והדרישה היא להביא את כולם. האם אני אצליח? אני יכול לתת לך ערובה אחת - אנחנו לא מפסיקים"
19.12.2023,ציוץ לשכה ביקור פצועים,"תודה לכם, לצוות הרפואי שמחולל ניסים. יש פה שילוב של ניסים ושל גבורה עילאית שכמותה אני לא חושב שראו גדולה ממנה באיזשהו מקום. גיבורים אמיתיים שחוזרים לחיים. החיים של הלוחמים שלנו זה הדבר שעומד בראש מעייני. אלו הפקודות שאנחנו נותנים - לשמור על החיים שלהם ולעשות הכל כדי שהם יוכלו להילחם וגם יוכלו להישמר. זה הדבר שעשינו וזה הדבר שנמשיך לעשות. אין יקרים מהם. גיבורים אמיתיים."
20.12.2023,ציוץ הצהרה,"אנחנו ממשיכים במלחמה עד הסוף. היא תימשך עד לחיסול החמאס - עד לניצחון. 

מי שחושב שנעצור לא מחובר למציאות. לא נפסיק את הלחימה עד להשגת כל המטרות שהצבנו: חיסול החמאס, שחרור חטופינו והסרת האיום מעזה. 

אנחנו תוקפים את החמאס באש - אש תופת. בכל מקום, כולל היום. אנחנו גם תוקפים את עוזריהם מקרוב ומרחוק.

כל מחבלי החמאס, מהראשון עד האחרון, הם בני מוות. יש להם רק שתי אפשרויות: להיכנע או למות"
21.12.2023,מפגש פורום גבורה,"הדבר היחיד שאני רוצה להגיד לכם, לפני שאני אשיב על המשאלות שלכם ועל הדברים שהבעתם, זה שבמישור האישי, במישור האישי, עוצמת הייסורים שאתם חשים, הלילות הטרופים, העובדה שאין מפלט, אין לאן לברוח, אין לאן לברוח, אין לאן לברוח, הדבר הזה, במקרה שלי, אני לא יכול להגיד, אני רק יכול לאחל לכם, הוא לא נשאר באותה עוצמה מייסרת לאורך השנים. הגדיעה נשארת, והזיכרון נשאר, והמחשבות והחלומות, כל זה נשאר. אמרת וצדקת, אבל יש גם חיים, יש גם חיים. עכשיו, הנחמה זו הבקשה שלכם. הנחמה, שאנחנו קונים את ארץ ישראל, אנחנו קונים את מדינת ישראל בייסורים האלה, וזה המבחן שלנו ברגע זה. לכן לא יהיה פה סבב, לא יהיה פה סבב, עוד סבב. זה לא יהיה. וזה לא יהיה כי יש היום הסכמה לאומית שאתם תיארתם אותה, היטבתם לתאר אותה, שהיא חובקת את העם. היא בהתחלה חבקה עולם, אבל אתם רואים שזה מאבק, בגלל זה יש את הלחצים. אבל אנחנו מבינים, שאנחנו צריכים לעמוד בזה יחד. לא יהיה סבב, צריכה להיות הכרעה, חייב להיות ניצחון. צריך שהניצחון הזה יהיה עד השלמת היעדים. כלומר, היא קשה והיא אכזרית, ומלחמה זה דבר קשה, קשה, קשה, ואתם יודעים כמה זה קשה. אבל אנחנו נעשה הכול כדי לשמור על החיילים. ולהמשיך את המלחמה עד תומה"
21.12.2023,ציוץ הצהרה,"אנחנו נלחמים עד לניצחון. אנחנו לא נעצור את המלחמה עד שנשלים את כל יעדיה - השלמת חיסול החמאס ושחרור כל חטופינו. הברירה שאני מציע לחמאס היא מאוד פשוטה: להיכנע או למות. אין ולא תהיה להם שום ברירה אחרת. ואחרי שנחסל את החמאס, אני אפעל בכל כוחי כדי להבטיח שעזה לא תהווה יותר איום על ישראל. לא חמאסטן ולא פתחסטן"
24.12.2023,ישיבת ממשלה,"זהו בוקר קשה אחרי יום קשה. יום קשה מאוד של לחימה בעזה. אני מבקש בשם כל חברי הממשלה, וכל עם ישראל, לשלוח תנחומים למשפחות לוחמינו הגיבורים, שנפלו במלחמה על הבית. ליבנו עם המשפחות, ליבנו על החיים הצעירים שנגדעו באיבם. כולנו שולחים החלמה מהירה לפצועינו. המלחמה גובה מאיתנו מחיר כבד מאוד, אבל אין לנו ברירה אלא להמשיך להילחם.

כוחותינו חיסלו עד היום אלפים רבים של מחבלים. אנחנו ממשיכים בכל הכוח, עד הסוף, עד לניצחון, עד שנשלים את כל יעדינו - השמדת החמאס, החזרת חטופינו, והבטחה שעזה לא תהווה יותר איום על מדינת ישראל.

אמש שוחחתי שוב עם הנשיא ביידן. אני מעריך את עמדתה האיתנה של ארצות הברית במועצת הביטחון, עמדה שתומכת במאמץ המלחמתי שלנו. אמרתי אתמול לנשיא ביידן שאנחנו נילחם עד לניצחון המוחלט, ייקח כמה זמן שזה ייקח. ארצות הברית מבינה זו. ראיתי פרסומים שגויים שטוענים כאילו ארצות הברית מנעה ומונעת מאיתנו פעולות מבצעיות באזור. זה לא נכון. ישראל היא מדינה ריבונית. ההחלטות שלנו במלחמה מבוססות על שיקולים מבצעיים שלנו, ולא ארחיב בזה. הן לא מוכתבות על ידי לחצים חיצוניים. ההחלטה על אופן הפעלת כוחותינו היא החלטה עצמאית של צה""ל ולא של אף אחד אחר.

המטרה היא לעמוד במשימה, בכל המשימות שלנו, כולל חיסול החמאס, או בראש ובראשונה חיסול החמאס והחזרת חטופינו, ובמקביל לעשות הכול כדי לשמור על חיי לוחמינו. שיהיה ברור, זו תהיה מלחמה ממושכת. אנחנו נילחם עד הסוף, עד להשבת החטופים, עד לחיסול החמאס, ועד שנשיב את הביטחון, גם בצפון וגם בדרום. כולנו מחזקים את לוחמינו הגיבורים בהשגת כל המטרות הללו. יחד נילחם, ובעזרת השם יחד ננצח."
24.12.2023,ציוץ הצהרה,"אזרחי ישראל, אנחנו מעמיקים את המלחמה ברצועת עזה. אנחנו נמשיך להילחם עד לניצחון המוחלט על החמאס. זאת הדרך היחידה להשיב את חטופינו, לחסל את החמאס ולהבטיח שעזה לא תהיה יותר איום על ישראל. זה ייקח זמן, אבל אנחנו מאוחדים, הלוחמים, העם והממשלה. אנחנו מאוחדים ונחושים להילחם עד הסוף. למלחמה יש מחיר. מחיר כבד מאוד בחיי לוחמינו הגיבורים, ואנחנו עושים הכול כדי לשמור על חיי לוחמינו. אבל דבר אחד לא נעשה: לא נעצור עד שנשיג את הניצחון."
25.12.2023,ציוץ,"היום עם הלוחמים הגיבורים שלנו בשטח הלחימה ברצועת עזה. 

אמרתי להם שני דברים: 

דבר ראשון - אנחנו נעשה הכל כדי לשמור על הביטחון שלכם, על החיים שלכם. 

דבר שני - אנחנו לא מפסיקים ולא נפסיק להילחם. המלחמה נמשכת עד הסוף. עד שגומרים את החמאס, לא פחות מזה.

עם ישראל גאה בלוחמיו הגיבורים. אני גאה בכם. אנחנו ממשיכים בכל הכוח"
25.12.2023,ציוץ,עם הלוחמים הגיבורים שלנו בעזה — נלחמים עד לניצחון
25.12.2023,"ציוץ לשכה, עזה","אני פה בצפון הרצועה אתכם, ואני מתרשם בצורה בלתי רגילה. אמרתי קודם למפקדים שלכם, וגם לכם, כאנשי מילואים, כלוחמים - אנחנו גאים בכם וסומכים עליכם. אנחנו רואים את הנחישות ואת הרצון להמשיך עד הסוף. אז יש לי שני דברים להגיד לכם: דבר ראשון - אנחנו נעשה הכל כדי לשמור על הביטחון שלכם, על החיים שלכם. אנחנו רוצים את המשימה, אבל רוצים כמה שיותר לשמור עליכם. זה דבר ראשון, הכי חשוב. דבר שני - לא מפסיקים. כל מי שמדבר על להפסיק - אין. לא מפסיקים. המלחמה נמשכת עד הסוף. עד שגומרים אותם, לא פחות מזה. אני יודע שעזבתם משפחות ושהמשפחות תומכות, זה דבר אדיר, זה הכוח - זה המפתח לניצחון."
25.12.2023,נאום בכנסת,"משפחות יקרות, 
אדוני היו""ר,
שרות ושרי הממשלה,
חברות חברי הכנסת,

במהלך שנותיי כראש הממשלה אני נפגשתי עם נציגי כל המעצמות והשגרירים שלהם בישראל, כולל שגרירי סין, אבל לא זכור לי שהזמנתי את שגריר סין אליי, בדרך כלל הם מזמינים את עצמם. לפני ימים אחדים הזמנתי אותו וביקשתי להעביר מסר ישיר לנשיא של סין, שי ג'ינפינג. המסר הוא בדבר צעירה ישראלית, נועה ארגמני שמה, סטודנטית, אמורה להתחיל שנה שלישית באונ' בן גוריון, והיא נחטפה באותו אירוע המוכר לכם יחד עם בן זוגה. פגשתי את אמה ליאורה כמה פעמים, היא באה עם בעלה יעקב, היא ילידת סין.

אמרתי לשגריר שאני מבקש שתגיד בבקשה לשִי ג'ינפינג, מעבר לפרוטוקול, מעבר לכללים, אני מכיר אותם, יש פה בת לאמא סינית, ואני מבקש את התערבותך האישית בעניינה של נועה ארגמני, משום שהאמא מתחננת לא רק על חייה של נועה, גם על חייה שלה, כי היא חולה בשלב מתקדם במחלת הסרטן. היא אמרה לי מה שאמרה גם בנסיבות אחרות: ״אני רק מבקשת שאני אוכל לראות את נועה שלי פעם אחת נוספת בזמן שנותר לי"". השגריר חזר אליי ואמר שהדברים האלה הגיעו לנשיא סין.

יש ראש מעצמה נוסף שפניתי אליו, לא שוחחתי איתו חודשים ארוכים מאוד, וזה נשיא רוסיה ולדימיר פוטין. שוחחתי איתו לפני ימים אחדים ואמרתי לו שאני מבקש את התערבותו ביחס לכל החטופים, כולל את אנדרי קוזלוב, אלכס לובנוב ואלכסנדר טרופונוב. הוא אמר שינסה לפעול בנושא. למחרת סגן שר החוץ של רוסיה קרא לשחרור מידי ללא תנאי של כל החטופים.

אני אומר לכם את זה כדי להמחיש דבר אחד - אנחנו, חבריי ואני, לא חוסכים שום מאמץ, גם מהדברים הנצפים וגם מהדברים שאינם נצפים, כדי להחזיר את כל חטופינו הביתה.

נפגשתי לפני ימים אחדים עם נשיאת הצלב האדום, זה היה בלשכה בקריה בתל אביב, והנחתי על השולחן ארגז תרופות. תרופות שחלק לא מבוטל מהחטופים שהתמונות שלהם מוצגות כאן זקוקים לתרופות האלה, חלק ממש זקוקים להם להצלת חיים. אמרתי לה: ""קחי את הארגז הזה, תעבירי אותו. במעבר רפיח תני את זה לאיש חמאס, זה מה שאני מבקש ודורש מהם"". היא לא הסכימה, והייתה שיחה מאוד לא קלה. 

רעייתי שרה, שלחה אתמול מכתב לאפיפיור, והיא מבקשת את התערבותו ביחס לכל החטופים. היא מבקשת ממנו לפנות לנשיאת הצלב האדום כדי לבקר את חטופינו ולהעביר להם תרופות. 

אנחנו לא חוסכים שום מאמץ. אני לא מפרט כאן את כל שיחותיי עם הנשיא ביידן, נשיא צרפת מקרון, ראש ממשלת בריטניה ועם מנהיגים מכל העולם. אני גם לא מפרט את המאמצים שאנו עושים ברגעים אלה ואני לא חושב שנכון לפרט אותם. אני רוצה פשוט להדגיש - אנחנו נטלטל כל עץ ונהפוך כל אבן כדי להחזיר את כל חטופינו. אני אומר את זה לא רק כקולקטיב, אלא גם באופן פרטני כי כל אחד ואחת מכם, מהם, כמוכם, כמונו יקר ויקרה. 

מאז תחילת המלחמה נפגשתי עם משפחות החטופים, יחד עם חברי קבינט המלחמה וגם לבד, כולל בימים האחרונים. אני שומע את הסיפורים האישיים שלכם. אני שומע את שרון שרעבי, שסיפר לי ולרעייתי על אחיו יוסי שנחטף לעזה מקיבוץ בארי, בעוד אשתו נירה הצליחה להציל את בנותיהם ועוד שבעה אזרחים נוספים. אחיו אלי שנחטף גר לידו בקיבוץ בארי. 

פגשנו גם את עלי אלזיאדנה, והייתה לו שמחה גדולה על השחרור של שניים מבני דודיו - עאישה ובילאל, אבל השמחה הזו מהולה בדאגה ובעצב על מצבם של אחיו יוסוף ואחיו חאמזה שעדיין נותרו בידי החמאס. אנחנו הסתכלנו בפגישות האלה זה לזה בעיניים. דיברנו בכנות, בפתיחות מלב אל לב, מלב דואב ללב צורב. כי אני מסתכל על כל תמונה ותמונה, ואני לא אומר את זה מהשפה אל החוץ, ואתם יודעים את זה. אף אחד לא. 

מה שנאמר כאן ע""י חבריי זה נכון. זה מאחד את העם, זה מלכד אותנו שזו משימה קדושה. אז אני חוזר ואומר לכם, אנחנו נמשיך להשקיע את כל המאמצים כדי להחזיר אותם הביתה.

אני רוצה להגיד לכם חברי הכנסת ומשפחות יקרות, לא היינו מצליחים לשחרר עד כה למעלה מ-100 חטופים בלי הלחץ הצבאי. כל הלחצים שאנחנו מפעילים: המדיניים, המודיעיניים ומאמצים אחרים לא היו צולחים בלי הלחץ הצבאי. אנחנו לא נצליח לשחרר את כל החטופים בלי לחץ צבאי, לחץ מבצעי, לחץ מדיני, ולכן דבר אחד לא נעשה - לא נפסיק להילחם.

אני מגיע לכאן עכשיו, לפני שעה קלה מעזה, משכונת סלאטין, זה נוגע בג'באליה ובית לאהיה. נפגשתי שם בתוך האבק והבוץ ומתוך ההריסות עם לוחמים גיבורים ונחושים, חטיבת המילואים של בה""ד 1. צריך לשמוע אותם. אומר לי המח""ט יהודה, מפקד חטיבת מילואים, שאלתי אותו מה הכי דרוש לכם? הוא מספר לי שיש שם כל הזמן קרבות והם הורגים מחבלים ולצערי הם איבדו כמה מחבריהם, אבל הם ממשיכים להילחם. הם הורגים ומחסלים מחבלים כל הזמן, יום יום, אפילו שעה שעה. שאלתי אותו: 'מה הכי דרוש לך?' והוא אומר לי - 'זמן, אנחנו צריכים זמן'.

אנחנו צריכים להמשיך עד הסוף. אומר לי המג""ד במילואים, אורי. אורי מג""ד במילואים, אב לשמונה ילדים, חמישה מבני משפחתו נלחמים בעזה, הוא אומר לי ""חייבים להמשיך עד הסוף"". הוא לא היה בבית חודשיים, הוא אומר לי ""אשתי בבית אומרת לי - קח עוד חודשיים. קח כמה זמן שדרוש. עד הסוף"". 

דברים דומים אני שומע מבני המשפחות של הנופלים אמיצי הלב. צריך לשמוע אותם, הם מדברים בלב סדוק ובעיניים דומעות, אבל אני חייב להגיד - בקומה זקופה. הם מתייפחים, אני מחבק אותם, והם עומדים בקומה זקופה. מתהומות היגון הם זועקים: ""בנינו לא נפלו לשווא. אסור לנו לעצור את המלחמה עד שנבטיח את הניצחון המוחלט על מבקשי נפשינו"".

לכם לוחמי צה""ל, ולכם המשפחות הדואבות וקרובי החטופים, אני אומר גם מעל הבמה הזאת - אנחנו לא  עוצרים ולא נעצור עד לניצחון, כי אין לנו ארץ אחרת, ואין לנו דרך אחרת. יחד איתכם, ויחד עם כל בית ישראל, וכל אזרחי ישראל, אני נושא תפילה לשלום חטופינו, אחינו: ""כל בית ישראל הנתונים בצרה ובשביה, המקום ירחם עליהם, ויוציאם מאפלה לאורה ומשעבוד לגאולה"". 

אני מבקש לשאת תפילה נוספת, תפילה לשלום חיילי צה""ל: ""מי שברך אבותינו, אברהם יצחק ויעקב, הוא יברך את חיילי צבא הגנה לישראל ואנשי כוחות הביטחון העומדים על משמר ארצנו וערי אלוהינו מגבול הלבנון ועד מדבר מצרים, ביבשה, באוויר ובים. יתן ה' את אויבינו הקמים עלינו ניגפים לפניהם"". 

יחד נילחם, ובעזרת השם - יחד ננצח"
26.12.2023,ציוץ,"חיילי המילואים שלנו נותנים הכל ומגיע להם הכל. 

המדיניות שקבענו ברורה: 

כל חיילי המילואים יקבלו - בשכר ובפיצויים - את כל המגיע להם עבור כל מה שהם עושים למעננו. 

משרדי הממשלה פועלים בהתאם כדי לממש מדיניות זו"
26.12.2023,ציוץ הצהרה,"יש לנו לוחמים על הקרקע, לפעמים גם מתחת לקרקע, ויש לנו עיניים בשמיים. 

אנחנו אומרים למחבלי החמאס: 

אנחנו רואים אתכם ואנחנו נגיע אליכם. 

אנחנו ממשיכים במלחמה, מעמיקים את הלחימה בדרום הרצועה ובמקומות אחרים. 

אנחנו נלחמים עד הסוף ובעזרת הטכנולוגיה המתקדמת ביותר"
27.12.2023,ציוץ,"ארדואן שמבצע רצח עם בכורדים, שמחזיק שיא עולמי בכליאת עיתונאים שמתנגדים לשלטונו, הוא אחרון שיכול להטיף לנו מוסר. 

צה״ל הוא הצבא המוסרי ביותר בעולם שנלחם ומחסל את ארגון הטרור המתועב והאכזרי ביותר בעולם, חמאס דאע״ש, שביצע פשעים נגד האנושות ושארדואן משבח אותו ומארח את בכיריו"
27.12.2023,ציוץ,"מבקר את פצועינו במחלקת השיקום בבית החולים הדסה הר הצופים, יחד עם חבר הקונגרס האמריקני בריאן מאסט. רפואה שלמה לגיבורינו"
28.12.2023,"ציוץ לשכה, פגישה משפחות",אנחנו מקיימים מגעים גם ברגעים אלה. לא יכול לפרט את הסטטוס - אנחנו פועלים להחזיר את כולם. זה יעד שלנו
30.12.2023,מסיבת עיתונאים,"""אזרחי ישראל, 
המלחמה נמצאת בעיצומה. אנחנו נלחמים בכל החזיתות. יש לנו הצלחות גדולות, אבל יש לנו גם מחירים כואבים. השגת הניצחון דורשת עוד זמן. כפי שאמר השבוע הרמטכ""ל: ""המלחמה תימשך עוד חודשים רבים"". 

המדיניות שלי ברורה: אנחנו ממשיכים להילחם עד השלמת כל יעדי המלחמה, ובראשם חיסול החמאס ושחרור כל חטופינו. איננו מרפים לרגע מהמאמצים להשיב את חטופינו הביתה - גם ברגעים אלה. אנחנו נבטיח שעזה לא תהווה עוד איום על ישראל, שלא יהיה בה שום גורם שמממן טרור, שמחנך את ילדיו לטרור ושמשלם למשפחות הטרור.

ויש לנו עוד משימות חשובות: להחזיר את הביטחון הן בדרום והן בצפון, להפריח מחדש וביתר שאת את הקיבוצים, את המושבים ואת הערים שנפגעו, להשיב את התושבים הביתה.

כראש הממשלה, אני הודף את הלחצים הבינלאומיים שמכוונים לעצור את המלחמה לפני שהשגנו את היעדים הללו. אני מעריך את תמיכתה של ארה""ב בישראל, כפי שזו באה לידי ביטוי בשבוע שעבר במועצת הביטחון של האו""ם, וכפי שהיא באה לידי ביטוי באישור שנתן אתמול הממשל האמריקני לאספקה נוספת של אמצעי לחימה לצה""ל.

אזרחי ישראל היקרים, 
אני מאוד, מאוד מעריך את הנחישות ואת אורך הרוח שלכם. בכל מקום שאני פוגש אתכם, אני שומע אותן מילים: ""תמשיכו - אל תעצרו"". אני שומע זאת מכל חלקי העם, אני שומע זאת ממשפחות הנופלים הגיבורים שלנו, מהפצועים, וכמובן מהלוחמים והמפקדים האמיצים שלנו שאותם אני פוגש בשטח - כולל בתוך עזה. כולם אומרים אותו הדבר: ""המשיכו עד לניצחון המוחלט"". 

כדי להשיג את הניצחון המוחלט, כדי להשלים את כל יעדינו, דרוש עוד זמן. אנחנו פועלים כל העת בנחישות ובעוצמה, ואני מבקש להדגיש - אנחנו עושים זאת תוך שמירה מירבית על חיי לוחמינו. אנחנו מנחיתים אש חזקה מהאוויר ומהיבשה כדי להכות באויבינו, ובה בעת לשמור על ביטחון כוחותינו ושלום חטופינו. 

בימים אלה אנחנו מעמיקים את הלחימה נגד החמאס. בנוסף לפעילות המתמשכת בצפון הרצועה, ובמקביל לקרבות בח'אן יונס בדרום הרצועה, כוחותינו מסתערים על המחבלים במרכז הרצועה. הם נלחמים בעוצמה ובשיטות חדשות, מעל הקרקע ומתחת לקרקע. זאת  לחימה מאוד מורכבת אבל ידינו על העליונה.

חיסלנו עד כה למעלה מ-8,000 מחבלים ובכל יום לחימה אנחנו מחסלים מחבלים רבים נוספים. צעד אחר צעד אנחנו שוללים מן החמאס את יכולותיו. אנחנו פוגעים בבכירים - ונחסל גם את ראשי החמאס. החמאס יובס. הלוחמים שלנו ינצחו. עם ישראל ינצח. 

במקביל אנו פועלים בחזיתות נוספות. בגבול הצפון - אנחנו מנחיתים מהלומות קשות נגד חיזבאללה, מחסלים מחבלים רבים ומשמידים יכולות של האויב. אישרנו תכניות מבצעיות להמשך הלחימה. אם חיזבאללה ירחיב את המלחמה - הוא יספוג מכות שהוא לא חלם עליהם, וכך גם איראן. אנחנו נפעל בכל דרך עד שנשיב את הביטחון לתושבי הצפון. 

ביהודה ושומרון - אנחנו פועלים סביב השעון: עוצרים מחבלים, מחסלים מחבלים, מסכלים פיגועים רבים. מאז ""חומת מגן"" לא הייתה פעילות בהיקף כזה ביהודה ושומרון. אני מבקש לחזק את אחינו ואחיותינו המתיישבים, שעומדים איתן כל הזמן מול איומי הטרור.
 
מול החות׳ים - שוחחתי עם מנהיגים רבים על הצורך להקים קואליציה בינלאומית לשמירה על חופש השייט הבינלאומי במצרים. אני מברך על כך שהקואליציה הזו קמה. אבל בכל מקרה, אנחנו לא ניתן לאיום הזה לפגוע באזרחי ישראל או בכלכלת ישראל.

ובאשר לאיראן - איראן מובילה את ציר הרשע ואת התוקפנות נגדנו בחזיתות השונות. התוקפנות הזאת מכוונת לא רק נגד ישראל אלא נגד העולם החופשי כולו. אנחנו פועלים נגד איראן כל הזמן, בכל מקום, בכל דרך, ואני לא אפרט. כל אחד מבין היום שהאיום מצד איראן יגבר עשרות מונים אם לאיראן יהיה נשק גרעיני. ולכן היעד שאני פועל למענו במשך שנים רבות, גם בימים אלה, היעד הזה נותר בעינו - לעשות הכל, אבל הכל כדי למנוע מאיראן להשיג נשק גרעיני. 

אזרחי ישראל, 
אנחנו דואבים על גיבורינו שנפלו, בנינו ובנותינו הנפלאים, אלה שמסרו את נפשם כדי להגן על ארצנו ולהשיג את ניצחוננו. אנו מאחלים החלמה מהירה ושלמה לפצועינו. אנחנו גאים בכל לוחמינו ובכל חיילינו. 

בביקורי השבוע בעזה, פגשתי את לוחמי המילואים. כבר 85 יום שהם נלחמים במחבלי החמאס. הם איבדו חברים, גיבורים שנפלו על הגנת המולדת. הם אמרו לי: ""אנחנו פה כדי להגן לא רק על גבולותינו, אלא גם על הבית של כולנו"".

כשביקרתי השבוע בבית החולים 'שיבא', שוחחתי ארוכות עם הלוחם נתנאל טקלה שמתאושש מפצעיו. נתנאל סיפר לי על הקרבות הנועזים שלו ושל חבריו ב-7 באוקטובר. משפחתו של נתנאל עלתה מאתיופיה וחלמה על ציון והנה הוא מגן על ציון. בקור רוח מופתי, אחרי שנפצע, נתנאל חיסל שבעה מחבלים והציל חיים רבים. אנחנו מאחלים לו ולכל הפצועים שלנו רפואה שלמה והחלמה מהירה.
בשבוע שעבר נפגשתי עם אחיי ואחיותיי למשפחת השכול - משפחות גיבורינו שנפלו בקרבות. ביניהם היה רפאל, אביו של סמ""ר שי ארוס מחולון, חובש קרבי בגבעתי שנפל בקרבות בעזה. רפאל קרא בפניי את מכתבו האחרון של בנו, את צוואתו המרגשת.
 
שי כתב: ""שמחתי לעשות את מה שאני רוצה לעשות - להציל אנשים ולשמור על המדינה. זה משהו שתמיד רציתי לעשות, משהו שתמיד היה חלק ממני מאז שהייתי ילד קטן. עכשיו הייתה לי ההזדמנות לעשות זאת ולתת מעצמי גם למדינה"". ואז שי מוסיף: ""דעו שכל זה לא היה לחינם. שכל עם ישראל ימשיך במסורת הזאת - לאהוב את המדינה. כי אנשים לא נפלו פה סתם ויש אנשים שצריכים לשמור עלינו. אני יודע שזה יהיה קשה"" כותב שי. ""אבל אני רוצה שתמשיכו איך שאתם, שתמשיכו בחייכם. היו לי חיים מאושרים"". 

לכל הגיבורים שלנו, אלה שנפלו בקרב, אלה שנפצעו, ואלה שאוחזים בחרב יום-יום ולילה-לילה, אני מצדיע לכם. אתם הגיבורים שמסמלים את רוח הגבורה של עם ישראל, של המדינה שלנו. עם הרוח הזאת שמאחדת את כולנו, אנחנו נמשיך להילחם עד הסוף - עד לניצחון. יחד נילחם ובעזרת השם - יחד ננצח"".
"
31.12.2023,ישיבת ממשלה,"בוקר טוב. אנחנו נותנים גיבוי מלא לכוחתינו. הם עושים עבודה מדהימה במלחמה קשה. הם חיסלו בסוף השבוע למעלה ממאה מחבלים. זה קורה כמעט כל יום. עשרות מחבלים הם מחסלים מדי יום ולפעמים לעתים קרובות למעלה מזה. עם הרוח הזאת אנחנו נחסל את החמאס, נחזיר את חטופינו, ננצח במלחמה. הגיבוי שאנחנו נותנים מתבטא קודם כל בגיבוי בתמיכה של העם כולו. זה מתבטא גם באמצעים אחרים, למשל בתשע מיליארד השקלים שאנחנו העברנו ללוחמי המילואים, לאנשי המילואים או למשפחותיהם, וזה גם מתבטא בגיבוי שאנחנו נותנים לזכות להיבחר. אנחנו בדרך כלל לא מקיימים בחירות בזמן מלחמה, אבל הבחירות האלה נקבעו מראש, הן נדחו כבר פעם אחת. קשה מאוד לדחות אותן לתקופה ארוכה מאוד, אבל יש שתי אפשרויות: או לקיים אותן בסוף ינואר או לקיים אותן בסוף פברואר. לצורך זה אנחנו ביקשנו הערכה של צה""ל בכמה אנשים מדובר שעדיין יהיו בשירות פעיל בסוף ינואר. המספר שהגיע לנו הוא כ-700, ולאור זאת אנחנו נידרש להחליט או בסוף ינואר או בסוף פברואר. ההמלצה שלי ברורה לעשות את זה בסוף פברואר כדי לאפשר לכמה שיותר אנשי מילואים להשתתף בבחירות. זו זכות אלמנטרית וחשובה.

אני מבקש לומר מילה על ההטחה השקרית של דרום אפריקה שישראל מבצעת רצח. לא דרום אפריקה. זה לא אנחנו שבאנו לבצע רצח עם, זה החמאס. הוא היה רוצח את כולנו אם רק היה יכול. לעומת זה, צה""ל פועל בדרך המוסרית ביותר. הוא עושה הכול כדי להימנע מפגיעה באזרחים, והחמאס עושה הכול כדי שנפגע בהם, משתמש בהם כמגן אנושי.

ואני שואל איפה היית דרום אפריקה ושאר המטחים בנו, איפה הייתם כשמיליונים נרצחו ונעקרו מבתיהם בסוריה, בתימן, בזירות אחרות. לא הייתם שם, כי כל מה שאתם עושים עכשיו זה רק הבל, שקר, רעות רוח. אנחנו נמשיך במלחמת המגן שלנו, שאין צודקת ומוסרית ממנה
"
2.1.2024,ציוץ,"סמ""ר רועי דאוי ז״ל מירושלים, מפקד כיתה בחטיבת גבעתי, נפל בקרב בצפון רצועת עזה. 

הוריו אריה ובטי ומשפחתו שלחה לי היום את ספר תהילים וכך כתבה:

״מי שחלם גבעתי ידע שהוא עלול לשלם מחיר בחייו, וזה לרגע לא עצר בעדו. 

״מי שהלך עמנו בדרכים, ידע שבמותו הוא יצווה לאחרים את החיים. 

תודה על כל החיבוקים והחיזוקים מקרוב ומרחוק. מחזקים את ידיך בכל שידרש - עד הסוף!״  

אנחנו ממשיכים עד הסוף. עד לניצחון המוחלט. 

למען רועי הגיבור, למען כל נופלינו, למען הבטחת נצח ישראל"
2.1.2024,ציוץ,"נפגשתי עם גיבור - 

שלום שטרית, לוחם גדוד 13 בחטיבת גולני, איבד את רגלו בקרבות מול מחבלים ב-7 באוקטובר במוצב ליד נחל עוז. 

בימים אלה שלום ממשיך להתגייס למען לוחמינו בחזית. 

אני מצדיע לו"
2.1.2024,"ציוץ לשכה, מפגש משפחות","המאמץ נמשך, המגעים מתקיימים, הם לא נותקו.

היה אולטימטום של החמאס, עכשיו הוא קצת התרכך.

המגעים האלה מתקיימים עכשיו"
3.1.2024,ציוץ,"אני שולח תנחומים למשפחתו של ראש המוסד לשעבר צבי זמיר ז״ל. 

צבי הוביל מבצעים נועזים ומשמעותיים בתולדות המוסד, ביניהם מבצע ״זעם האל״. 

מבצעים מוצלחים אלה תרמו תרומה גדולה לביטחון ישראל ולהבטחת עתידה. 

יהי זכרו ברוך"
4.1.2024,ציוץ ,"פועלים בכל הכח, בכל מקום שצריך. היום עם הסנאטור לינדזי גראהם"
6.1.2024,הצהרה,"לפני שלושה חודשים החמאס ביצע בנו טבח נורא. הממשלה בראשותי הנחתה את צה""ל לצאת למלחמה כדי לחסל את החמאס, להשיב את חטופינו, ולהבטיח שעזה לא תהיה עוד איום על ישראל. אסור לעצור את המלחמה עד שנשיג את כל היעדים הללו. אנחנו לא נותנים לחמאס חסינות בשום מקום, ואנחנו נלחמים כדי להשיב את הביטחון הן בדרום והן בצפון. ועד אז, ולשם כך, צריך לשים הכול בצד ולהמשיך בכוחות משותפים עד להשגת הניצחון המוחלט."
7.1.2024,ישיבת ממשלה,"בוקר טוב. יש לי מסר ברור לאויבינו. מה שקרה בשבעה באוקטובר לא יקרה שוב. זאת המחויבות של הממשלה בראשותי, וזאת הסיבה שלוחמינו מחרפים את נפשם בשטח. המפקדים והלוחמים, בסדיר ובמילואים, בצפון ובדרום, חוזרים ואומרים דבר אחד. הם אומרים: לא חוזרים עד שמבצעים. ואני אומר: לא עוצרים עד שמנצחים. אסור לעצור את המלחמה עד שנשלים את כל יעדיה: חיסול החמאס, החזרת כל חטופינו והבטחה שעזה לא תהווה עוד איום על ישראל. אני אומר זאת, הן לאויבינו והן לידידנו. זאת האחריות שלנו, וזאת המחויבות של כולנו.

צריך להניח בצד כל שיקול אחר ולהמשיך יחד עד לניצחון המוחלט. הניצחון הזה יושג רק שנשלים את יעדנו, וכשנחזיר את הביטחון לתושבי הצפון והדרום כאחד. אני מציע לחיזבאללה ללמוד את מה שחמאס למד כבר בחודשים האחרונים: אף מחבל אינו חסין, ואנחנו נחושים להגן על אזרחנו ולהשיב את תושבי הצפון בבטחה לבתיהם. זה יעד לאומי שמשותף לכולנו, ואנחנו פועלים באחריות כדי להשיגו. אם נוכל, נעשה זאת בדרכים מדיניות, ואם לא, נפעל בדרכים אחרות. תודה רבה. יהיה לנו מסר בהמשך. תודה רבה לכם
הממשלה תאשר היום תוכנית ענק בסף תשעה מיליארד שקלים למתן מענקים ותגמולים למשרתי המילואים שלנו. התוכנית כוללת מענקים, הנחות והטבות למילואימניקים וגם לבני המשפחות שלהם. זה לבנות ובני הזוג וגם לילדים, וגם למשרתי המילואים העצמאים. אני אומר את זה כי חשוב מאוד שהם יקבלו את התמיכה הזאת. המענקים הללו למשרתי המילואים הם העוגן לתקציב המתוקן שאנחנו נביא בימים הקרובים לממשלה. אני הנחיתי את שר האוצר ושר הביטחון לא להמתין להעברת התקציב אלא להביא עוד היום להחלטת הממשלה מקורות תקציביים שמאפשרים את השקת התוכנית ואת הוצאתה לדרך מיד. אני רוצה שהמילואימניקים יקבלו את הכסף מיד וללא דיחוי. הם גיבורים אמיתיים. הם עזבו את הבית כדי להגן על הבית של כולנו. אני מצדיע בשם כולנו לחיילות ולחיילים הנפלאים שלנו ששומרים על הביטחון של כולנו. ואני מבקש להודות לשר האוצר ולשר הביטחון שעכשיו יפרטו את פרטי התוכנית. "
8.1.2024,שיחה עם חיילים,"אני בחרתי להגיע לקריית שמונה ביום של התקפות, של הפגזות עלינו, ירי נ""ט. אני מאוד מאוד מעריך את השירות שאתם עושים כאן, אתם וחבריכם, כדי להגן על גבולנו הצפוני וגם כדי לשלוח מסר לחיזבאללה. חיזבאללה טעה בנו בגדול ב-2006, והוא טועה בנו בגדול גם עכשיו. הוא חשב שאנחנו קורי עכביש, פתאום הוא רואה איזה עכביש, הוא רואה כאן עוצמה אדירה, התנגדות של עם, נחישות, לעשות כל מה שצריך כדי להחזיר את הביטחון לצפון. ואני אומר לכם, זו המדיניות שלי. אנחנו נעשה הכול כדי להחזיר את הביטחון לצפון ולאפשר למשפחות שלכם, כי אתם רבים מכם בני המקום, לחזור הביתה בביטחון ולדעת שאי אפשר להתעסק איתנו. אנחנו נעשה כל מה שצריך. ואנחנו גם מעדיפים כמובן שהדבר ייעשה ללא מערכה רחבה, אבל זה כבר עניין שלו. זה לא יעצור אותנו. אנחנו נתנו לו דוגמה מה קורה לחברים שלו בדרום, וזה מה שיקרה פה בצפון. אנחנו נעשה הכול להחזיר את הביטחון."
8.1.2024,"ציוץ לשכה, ביקור תנובה","קודם כל תודה לכם. קודם כל שאתם נאחזים בקרקע, תרתי משמע. אפשר לזוז, אבל אנחנו לא רוצים לזוז. אנחנו רוצים להחזיר את הכל. זו מחויבות קודם כל ביטחונית לתושבים. יש לזה השלכה לגביכם, אבל אנחנו במאבק גדול להחזיר את הביטחון. המבחן של החזרת הביטחון זה שהתושבים יחזרו לבתים שלהם. אנחנו עובדים על זה בכל הכלים האפשריים, בכל האפיקים: צבאיים, מדיניים, אני לא אפרט. זה עוד מאבק. במקביל, אנחנו מסתכלים גם עליכם. אנחנו העברנו אתמול חבילה גדולה למילואימניקים, אבל שימו לב שיש שם חבילה לעצמאים. הבאנו מקורות בהחלטת הממשלה אתמול כדי שהכסף יזרום מיד, כי אנחנו מאוד חרדים למצב שעסקים ייפגעו. כרגע העזרה שמגיעה לכם, מגיעה לכם בזכות. פשוט בזכות, כי אין לכם חלק במה שקרה. לא אתם אחראים לזה, המדינה אחראית לזה, אז נעשה מה שאפשר כדי לעזור לכם"
11.1.2024,ציוץ הצהרה,"אנחנו נלחמים במחבלים ואנחנו נלחמים בשקרים. היום שוב ראינו עולם הפוך. מדינת ישראל מואשמת ברצח עם בשעה שהיא נלחמת ברצח עם. ישראל נלחמת נגד מחבלים רצחניים, שביצעו פשעים איומים נגד האנושות. הם טבחו, הם אנסו, הם שרפו, הם ביתרו, הם ערפו, ילדים, נשים, קשישים, צעירים, צעירות. ארגון טרור שביצע את הפשע הנורא ביותר נגד העם היהודי מאז השואה, ועכשיו יש מי שבא להגן עליו בשם השואה. איזו חוצפה, עולם הפוך. ודווקא צה""ל, הצבא המוסרי ביותר בעולם, שעושה הכול כדי להימנע מפגיעה בבלתי מעורבים, הוא מואשם על ידי נציגי המפלצות ברצח עם. הצביעות של דרום אפריקה זועקת לשמיים. איפה הייתה דרום אפריקה כשמיליוני בני אדם נרצחו ונעקרו מבתיהם בסוריה או בתימן, ועל ידי מי? על ידי השותפים של החמאס. עולם הפוך. איפה הייתם? אנחנו יודעים איפה אנחנו נמצאים. אנחנו נמשיך להילחם במחבלים, אנחנו נמשיך להדוף את השקרים, אנחנו נמשיך לשמור על זכותנו הצודקת להגן על עצמנו ולהבטיח את עתידנו עד לניצחון המוחלט"
13.1.2024,מסיבת עיתונאים,"״אזרחי ישראל,
שבוע טוב. 

אנחנו מציינים היום 100 ימים למלחמה, 100 ימים ליום הנורא שבו נטבחו ונחטפו אזרחינו. אנחנו ממשיכים במלחמה עד הסוף - עד לניצחון המוחלט, עד שנשיג את כל יעדינו: חיסול החמאס, השבת כל חטופינו והבטחה שעזה לעולם לא תהווה עוד איום על ישראל.

אנחנו נחזיר את הביטחון גם לדרום וגם לצפון. אף אחד לא יעצור אותנו - לא האג, לא ציר הרשע ולא אף אחד אחר. ההתנפלות הצבועה בהאג על מדינת היהודים שקמה מאפר השואה, בשליחות אלה שבאו לבצע ביהודים שואה נוספת - היא שפל מוסרי בתולדות האומות.

במחילות הרצח בעזה מצאו כוחותינו עותקים של ׳מיין קאמפף׳ של היטלר. בתוך בית בעזה הם מצאו טאבלט של ילדה, עם תמונה של היטלר כשומר מסך. לא בכדי אמר קנצלר גרמניה שולץ, אחרי שצפה בזוועות הטבח של ה- 7 באוקטובר: ״החמאס הם הנאצים החדשים״. 

אתמול שוחחתי עם הקנצלר שולץ והודיתי לו על הנכונות של גרמניה לשלוח משלחת להאג כדי לעזור להזים את השקר הנבזי הזה. אבל שימו לב לעומק האבסורד והצביעות - תומכי הנאצים החדשים מעיזים להאשים אותנו ברצח עם. במי הם תומכים? ברוצחים, באנסים, בכורתי ראשים, בשורפי התינוקות?! איזו חוצפה, איזו בושה. 

מדינת ישראל, צה""ל וכוחות הביטחון שלנו נלחמים מלחמה מוסרית וצודקת מאין כמוה נגד מפלצות החמאס, הנאצים החדשים. מסע ההכפשה הבינלאומי הזה לא ירפה את ידינו ולא יחליש את נחישותנו להילחם עד הסוף, כי משהו השתנה בתולדות עמנו.

האנטישמיות היא אותה אנטישמיות, אבל מעמדו של העם היהודי השתנה מן הקצה אל הקצה. כי היום יש לנו מדינה,
היום יש לנו כוחות מגן ויש לנו חיילים גיבורים שמגינים על עמנו.
מה שקרה ב-7 באוקטובר, לא יקרה שוב. זאת המשימה שלנו. זאת המחויבות שלנו. 

מחר נביא תקציב שיבטיח את המשך המלחמה: עוד כסף לביטחון, הרבה יותר כסף. עוד תגמולים ומענקים למילואימניקים, למשפחות, לעצמאים, לכל הנושאים בעול. עוד סיוע להשבת המפונים לבתיהם ולשיקום הישובים והקיבוצים.

אזרחי ישראל, אנחנו בדרך לניצחון - ולא נעצור עד שנשיג את הניצחון. אני יודע שיש מי שמטיל בזה ספק - אני לא שם. אני שומע את הקריאה שלכם, ויודע שגם אתם לא שם אזרחי ישראל, אנחנו הולכים יחד עד הסוף. אני מאמין בעם שלנו, בלוחמים ובמפקדים שלנו, ואני יודע שאחרי הטבח של ה-7 באוקטובר - אנחנו לא נתפשר על פחות מניצחון מוחלט.

אני אומר זאת בשמכם לכל מנהיגי העולם שאני מדבר איתם - לא נתפשר ולא נעצור. אנחנו ממשיכים עד לניצחון, אין לנו שום ברירה אחרת.

שמעתי את הפרשנים באולפנים שמסבירים ש״זה לא אפשרי, זה לא הכרחי״. אז אני אומר, וגם אתם אומרים: זה אפשרי, זה הכרחי ואנחנו נעשה את זה. 

בשבועות האחרונים הוכחנו לחמאס ולחיזבאללה שכל מחבל הוא בן מוות, בכל מקום שהוא. אנחנו ממשיכים לחסל מחבלים רבים, ואנו עושים זאת בשתי דרכים: בפעילות צבאית עוצמתית שכבר חיסלה את מרבית גדודי החמאס, ובפעולת טיהור לחיסול מחבלים נוספים שנותרו בשטח, מעל ומתחת לקרקע. פעולות אלה לוקחת זמן.

לפני מספר ימים פגשתי את מזכיר המדינה בלינקן. הודיתי לו על הסיוע האמריקני, והדגשתי בפניו: יצאנו למלחמה הזאת אחרי ששחטו בנו. אנחנו לא עוצרים, אנחנו לא מפסיקים, אנחנו ממשיכים עד שנחסל את החמאס ונחזיר את חטופינו. ואמרתי לו דבר נוסף: זאת לא רק המלחמה שלנו - זו גם המלחמה שלכם. זאת המלחמה של בני האור מול בני החושך. 

זאת מלחמה נגד ציר הרשע בהובלת איראן ושלושת שלוחיה - שלושת ה-ח׳-ים: חיזבאללה, חמאס, חות׳ים.

והוספתי - אני לא שוכח, ולו לרגע, שבנוסף למלחמה בעזה, בנוסף להחזרת החטופים והחזרת התושבים לבתיהם הן בצפון והן בדרום, יש לנו כל הזמן משימה קיומית - למנוע מאיראן להשיג נשק גרעיני. זאת המשימה שלי, זאת המשימה שלנו, ואמרתי למזכיר המדינה בלינקן: ״זאת צריכה להיות גם המשימה העליונה שלכם״.

אזרחי ישראל, אנחנו בשעת מבחן לאומית. אנחנו נלחמים לא רק כדי להשיב את הביטחון שלנו עכשיו, אנחנו נלחמים כדי להבטיח את הביטחון שלנו לדורות. המלחמה הזאת גובה מאיתנו מחיר כבד. בשבוע שעבר איבדנו את סא""ל רועי יוסף מרדכי ז״ל, מפקד בנח""ל שהתנדב להילחם בעזה. רועי שרד את הפיגוע בישיבת מרכז הרב בירושלים לפני 16 שנה, שבו נרצחו שמונה מחבריו. הוא הותיר אחריו את אשתו נטע ואת בתו התינוקת, אורי. 
אורי עוד לא הספיקה להכיר את אביה, את רוח ההתנדבות שלו, את אומץ ליבו ואת הציונות שפיעמה בו.

אביו של רועי, אלי, ספד לו: ""אומרים שהקב״ה לוקח את הטובים ביותר. אבל הוא לא לוקח – הם נותנים״. ההקרבה של רועי ולוחמינו שנפלו בגבורה אין קץ היא עדות טרייה וכואבת למחיר הכבד שכולנו, כמדינה וכעם, משלמים כדי לחיות בארצנו ולהשיב את חטופינו. אני מחבק את אחיי ואחיותיי למשפחת השכול. יקירינו הגיבורים שילמו את המחיר הכבד ביותר בנופלם על הגנת המולדת.

אני מחבק את משפחות החטופים שאיתן אני ורעייתי נפגשים כל הזמן. אלה מפגשים אישיים, קורעי לב. אנחנו מחבקים אותם ומקשיבים להם. אנחנו מסתכלים על התמונות של יקיריהם - יקירינו. הבטחתי להם הבטחה ברורה, ואני חוזר עליה גם היום: אני לא מוותר על אף אחד. אנחנו מחויבים להחזיר את כולם הביתה.

אני מחבק את הפצועים שמגלים גבורה עילאית מול פצעי המלחמה. כל אחת ואחד מהלוחמים והמפקדים שלנו הם גיבורים אמיתיים שמחרפים את נפשם כדי להשיב את הביטחון לארצנו ולהשיב את התושבים לבתיהם - וכך גם יהיה.

ככתוב בהפטרת השבוע: ׳׳וְיָשְׁבוּ עַל אַדְמָתָם אֲשֶׁר נָתַתִּי לְעַבְדִּי לְיַעֲקֹב, וְיָשְׁבוּ עָלֶיהָ לָבֶטַח וּבָנוּ בָתִּים וְנָטְעוּ כְרָמִים״. יחד נילחם, ובעזרת ה׳ - יחד ננצח
"
14.1.2024,ישיבת ממשלה,"לפני מאה ימים המפלצות של החמאס פלשו למדינת ישראל. ושחטו בנו. אנסו, שרפו וחטפו. הם חטפו, את אזרחינו. אנחנו השבנו את מחציתם, אנחנו לא מוותרים על אף אחד. אנחנו עושים הכול כדי להשיב את כולם הביתה. אני מדגיש כולם בלי יוצא מן הכלל. המאמצים האלה נמשכים כל העת, גם ברגעים אלה, ואנחנו נשלים אותם בד בבד עם השלמת יעדי המלחמה האחרים. אחד מהדברים שיתבררו, בלי כל ספק, זה שאנחנו חייבים לנהל את המלחמה הזאת והיא תיקח עוד חודשים ארוכים. ולכן אנחנו מביאים היום תקציב מלחמה. התקציב הזה הוא אומנם תקציב שנתי, אבל הוא תקציב של שנה שבה יש לנו מלחמה. והדבר הזה מחייב אותנו להוציא הוצאות לביטחון הרבה יותר גדולות ממה שתכננו. אנחנו גם מבינים שאנחנו נצטרך להשקיע בתוכנית רב שנתית לשחרר את מדינת ישראל מהתלות ברכש חיצוני בהרבה דברים, בהצטיידות מקומית, ביכולת ייצור מקומית, כל זה יגיע לשולחן הממשלה. אבל ברגע זה מה שמגיע זה קודם כול לכסות את הוצאות המלחמה, ולאפשר לנו לנהל את המלחמה בשנה הקרובה, להשלים אותה, כולל חיסול החמאס, כולל החזרת חטופינו, כולל החזרת הביטחון ותחושת הביטחון, הן לצפון והן לדרום, על מנת להחזיר את התושבים לשם. אנחנו גם מביאים כאן תגמולים ומענקים למילואימניקים, למשפחות של המילואימניקים, לעצמאים, שורה שלמה של הטבות שמגיע להן. אנחנו מביאים גם תקציב מוגבר לשיקום היישובים והקיבוצים, כמובן השבת המפונים. אנחנו עוסקים כאן קודם כול בצעד של השגת הביטחון המיידי, אבל אנחנו גם מניחים את היסודות לביטחון לדורות. וכאן אני אומר, כולנו חייבים להיכנס מתחת לאלונקה. אני אומר כולנו, אני מדבר על כל משרדי הממשלה. כך עושה גם משרדי. לפי הבדיקה הראשונית שעשה הפרופסור שמחון, הוא אומר לי שהקיצוץ היחסי במשרד ראש הממשלה הוא הגדול ביותר בין כל המשרדים. אינני יודע אם הוא הגדול ביותר, אבל אני כן דורש מכולם להיכנס מתחת לאלונקה ולתת את הסיוע המתבקש. יש דברים שאני אומר לכם, אני לא התפשרתי עליהם. למשל, נקודות הזיכוי במס להורים של ילדים מאפס עד שלוש, משום שהדבר הזה משרת את האנשים הללו. זה בדרך כלל אנשים בני שלושים ארבעים, הם משרתים עכשיו, זה סיוע למשרתים. וגם אמרתי שלא יהיה מע""מ בשנה הזאת. גם על כך אני עומד. אבל בדרך כלל אנחנו לא מעלים מיסים, נדמה לי שהמסים היחידים שאנחנו מביאים בתקציב הזה, בשנה הזאת, זה על רווח הבנקים, רווחי הבנקים, יש גם מס על הסיגריות. אני גם יודע שיש בשורות טובות על ההשקעות שאנחנו נותנים למפעל אינטל ולתעשיות ההייטק, אבל בראש ובראשונה יש פה השקעה עצומה בביטחון, וזה מחייב באמת את מה שהם קוראים התאמות, זו מילה מכובסת לקיצוצים. זאת האמת. וככה זה נדרש. ועם זאת, תהיה כאן הגדלת גירעון, כי המימון לגידול כזה גדול בתקציב הביטחון יבוא גם כתוצאה מזה שאנחנו מגדילים את הגירעון באופן זמני לשנה הזאת, משום שיש לנו כלכלה מאוד חזקה שבנינו כאן יחד בשנים, בעשרים השנים האחרונות, אחת מהכלכלות המפוארות בעולם, יש לנו את האפשרות להגדיל את הגירעון, אבל מצד שני אנחנו גם נדרשים לעשות את אותן התאמות. אני מבקש מכולם לתת כתף, לתת כתף לאלונקה. זה מה שאני מבקש מכולם. ואני יודע שאנחנו עדיין נתדיין כאן במהלך היום, אבל היעד שלי, אני אגיד את זה בצורה כזאת, כדי לדייק. אני מצפה שביממה הקרובה, יממה, יממה זה עד 24 שעות, ואני אומר לכם, אני מוכן לשבת כאן את הזמן הדרוש, ואם אפשר, בלילה הקרוב. נסיים את הדבר הזה, נביא תקציב מלחמה למדינת ישראל, תקציב שמבטיח לנו את הביטחון ואת העתיד, ואני מודה לכם מראש. תודה רבה"
15.1.2024,ישיבת ממשלה,"אנחנו הגענו להסכמה. ואנחנו נעביר עכשיו תקציב חשוב מאוד, זה תקציב המלחמה, שדואג גם לצרכים של משרתי המילואים שלנו, למשפחות שלהם, לעצמאים ולמשרדי הממשלה ולצורכי הציבור, בבריאות, שבו אנחנו מגדילים את תקציב הבריאות ומוסיפים לו מיליארד שקל לבריאות הנפש, צורך גדול וחשוב, מגדיל את תקציב החינוך, תקציב הרווחה, תקציב הביטחון פנים, אבל קודם כול, דואג להגדלת תקציב הביטחון, שהוא פשוט חיוני לניצחון וגם לעתיד שלנו. אני רוצה להודות לשר האוצר ולצוותו ולשרי הממשלה שנתנו כתף כאן. אנחנו נצטרך כמובן. אנחנו דואגים גם לצרכים רבים ומגוונים, ואני יודע שגם נדרשה הקרבה לא קטנה, ואני מאוד מודה לכם על ההתייצבות הזאת, נכנסתם מתחת לאלונקה. אני כמובן שולח איחולי החלמה לפצועים ותנחומים למשפחת הנרצחת. אנחנו בעיצומה של מלחמה בטרור, בכל החזיתות, גם בחזית הזאת, לא נרפה עד שננצח"
16.1.2024,ציוץ,"רעייתי שרה ואני שולחים תנחומים מעומק ליבנו למשפחתה של חולדה גורביץ, ""המלאך בלבן"", שליוותה במסירות אישית את פצועי צה״ל במשך עשורים רבים. 

חולדה הייתה דמות מופת לתרומה ציבורית לחברה ולקהילה - בליווי אישי של פצועינו לאורך עשרות שנים, בסיוע למשפחות שכולות, בתרומה והתנדבות אדירה לחיילים, למיעוטים ולנזקקים. 

זכיתי להכיר את חולדה במשך שנים, כשהייתה מראשוני החברים בתנועת ״החירות״ שתמכו בי וליוו אותי תחילת דרכי הציבורית, בשובי מתפקידי כשגריר ישראל באו״ם. חולדה הייתה חברה בולטת ומוערכת בתנועת הליכוד במשך עשרות שנים.

מורשתה של חולדה תישאר עימנו לנצח, ואיתה תרומתה הכבירה לאלפים רבים של פצועי צה״ל אותם ליוותה במסירות אי קץ ובאהבה שלא ידעה גבול. 

יהי זכרה ברוך"
16.1.2024,הצהרה בפיקוד דרום,"טוב, אנחנו נחושים לשקם את היישובים והקיבוצים במה שקראו עוטף עזה, להחזיר את התושבים לבתיהם ולהביא לשגשוג ופריחה הרבה מעבר למה שהיה לפני המלחמה. לצורך זה אנחנו צריכים קודם כול להשיג ניצחון על החמאס, אבל גם לעשות את הפעולות האזרחיות הנדרשות, ועל כך כינסנו היום את קבינט ניהול המלחמה יחד עם צוות השרים. אנחנו סומכים על החיילים שלנו, הגיבורים שלנו והמפקדים המצוינים שלנו, כדי להשיג את היעד הצבאי. במקביל, אנחנו סומכים גם על המנהיגות שלכם, ראשי היישובים, בעבודה משותפת עם משרדי הממשלה, כדי להשיג את אותו שיקום, אותו שגשוג ואותה פריחה. תודה רבה"
17.1.2024,ציוץ הצהרה,"המלחמה נמשכת והיא תימשך עד הסוף. עד שנשלים את כל יעדינו: החזרת החטופים, חיסול החמאס והבטחה שעזה לא תהווה יותר איום על ישראל. שאף אחד לא יטעה בנו. אנחנו נמשיך להילחם, ביבשה, בים וגם באוויר עד הניצחון המוחלט"
17.1.2024,ציוץ לשכה,"ישראל היא המדינה הראשונה שמאשרת מכירת בשר מתורבת.

זוהי פריצת דרך עולמית בתחום החלבון האלטרנטיבי ובשורה חשובה בתחומי ביטחון המזון, הגנת הסביבה והדאגה לבעלי החיים"
18.1.2024,מסיבת עיתונאים,"היום קיבלתי גלויה מנטע, אימו של לוחם הצנחנים ינון תמיר ז""ל שנפל בקרבות בעזה. היא כותבת לי ""כדי שנדע שלא נפלו לחינם, השמידו את הרשע"". נטע, אני מבקש לומר לך ולכל המשפחות השכולות ינון וחבריו הגיבורים לא נפלו לשווא. אנחנו נשמיד את הרשע של החמאס. ב-48 השעות האחרונות לוחמינו ניהלו קרבות עזית בחאן יונס. בקרבות אלה הם חיסלו עשרות מחבלים. בצפון הרצועה לוחמינו השמידו משגרי רקטות וחיסלו מחבלים נוספים. בנוסף בימים האחרונים השמדנו מתקן ענק לייצור רקטות והוא לא היחיד. בניגוד למה שאומרים המלחמה נמשכת בכל החזיתות והמלחמה תימשך בכל החזיתות עד להשגת כל המטרות שהצבנו. זאת ההנחיה שלי, זאת ההנחיה של הדרג המדיני לדרג הצבאי, זאת ההנחיה של ממשלת ישראל לצה""ל ולכל זרועות הביטחון והם מבצעים ויבצעו את המוטל עליהם. לצורך זה העברנו תקציב מלחמה עצום, תקציב שמאפשר לצבא ולכוחות הביטחון לעמוד במטרות המלחמה ולהשיג את הניצחון. עכשיו אני אומר בפשטות ביושר הניצחון ייקח עוד חודשים ארוכים אבל אנחנו נחושים להשיגו ויש עוד דבר אבל מאוד קשה, בזמן שלוחמינו מחרפים את נפשם כדי להשלים את הניצחון על החמאס, אני שומע קולות אחרים שמנסים לרפות את ידיהם. יש מי שטוענים באולפנים: אי אפשר לנצח. אני דוחה זאת על הסף. ישראל בהנהגתי לא תתפשר על פחות מניצחון מוחלט על החמאס, ואנחנו מנצחים. אני אומר זאת שוב כדי שאיש לא יטיל ספק: אנחנו חותרים לניצחון מוחלט, לא רק להכות בחמאס, לא רק לפגוע בחמאס, לא עוד סבב עם החמאס, ניצחון מוחלט על החמאס. אנחנו נמשיך להילחם בכל העוצמה עד שנשיג את כל מטרותינו: השגת כל חטופינו, ואני אומר רק המשך הלחץ הצבאי יביא לשחרורם, חיסול החמאס והבטחה שעזה לא תהווה יותר איום על ישראל, שלא יהיה בה גורם שמחנך לטרור, מממן טרור משלח טרור נגדנו. הפסקת המלחמה לפני השגת יעדינו תפגע בביטחון ישראל לדורות. אני אומר לכם אזרחי ישראל אנחנו לא פועלים רק להבטחת ביטחוננו היום, אנחנו פועלים להבטחת בטחוננו לדורות. והפסקת הלחימה בטרם השגת המטרות ישדר מסר של חולשה שיעודד את אויבנו לחשוב שהם יוכלו לנו, ואז הטבח הבא יהיה רק עניין של זמן לכן לא נתפשר על פחות מניצחון מוחלט, ניצחון מוחלט מחייב חיסול ראשי הטרור והשמדת היכולות הצבאיות והשלטוניות של החמאס, ניצחון מוחלט מחייב את השבת חטופינו הביתה, ניצחון מוחלט מחייב שעזה תהיה מפורזת בשליטה ביטחונית מלאה של ישראל, ושליטה ביטחונית על כל מה שנכנס לעזה, אלה הם גם תנאי יסוד ליום שאחרי, אבל אני מבקש להדגיש - היום שאחרי הוא היום שאחרי חיסול החמאס, ולכן קודם כל בא הניצחון. הוא יושג רק אם נישאר ממוקדים בהשגת הניצחון ומאוחדים מאחורי החיילים הגיבורים שלנו, שמחרפים את נפשם להשיגו. יהיו לנו עוד קשיים ואתגרים בדרך אבל אחרי הטבח הנורא של השבעה באוקטובר אין לנו ברירה אחרת. זהו ניצחון שעלינו להשיג למען ביטחון ישראל, למען עתידנו, למען שלום אמיתי באזורנו. אני מתחייב כאן בפני לוחמינו, אני מתחייב בפני המשפחות השכולות שאיבדו את היקר להן מכל, ואני מתחייב בפני משפחות החטופים: אנחנו לא נעצור, לא נסיים את המלחמה בלי השבת יקירנו הביתה, לא נסיים את המלחמה בלי הניצחון המוחלט. יחד נילחם ובעז""ה יחד ננצח.
"
19.1.2024,ציוץ,נלחמים עד לניצחון המוחלט. שבת שלום ללוחמינו
20.1.2024,ציוץ,לא אתפשר על שליטה ביטחונית ישראלית מלאה על כל השטח ממערב לירדן - וזה מנוגד למדינה פלסטינית
21.1.2024,ציוץ הצהרה,"אנחנו ממשיכים במלחמה בכל החזיתות ובכל הגזרות. אנחנו לא נותנים חסינות לאף מחבל - לא בעזה, לא בלבנון, לא בסוריה ולא בשום מקום. מי שמנסה לפגוע בנו, אנחנו פוגעים בו. בעניין חטופינו. אנחנו החזרנו עד היום 110 מהחטופים הביתה. אנחנו מחויבים להחזיר את כולם. זהו אחד מיעדי המלחמה, והלחץ הצבאי הוא תנאי הכרחי להשלמתו. אני עובד בעניין הזה סביב השעון, אבל שיהיה ברור: אני דוחה על הסף את תנאי הכניעה של מפלצות החמאס.

החמאס דורש תמורת שחרור חטופינו את סיום המלחמה, הוצאת כוחותינו מעזה, שחרור כל הרוצחים והאנסים של הנוחבה והשארת חמאס על כנו. אם נסכים לכך, לוחמינו נפלו לשווא. אם נסכים לכך, לא נוכל להבטיח את ביטחון אזרחנו, לא נוכל להחזיר את המפונים בבטחה לבתיהם, והשבעה באוקטובר הבא יהיה רק עניין של זמן. אני לא מוכן להשלים עם פגיעה אנושה כזאת בביטחון ישראל, ולכן לא נסכים לכך.

התנאים שמעמיד החמאס מחדדים אמת פשוטה: אין תחליף לניצחון. רק ניצחון מוחלט יבטיח את חיסול החמאס והחזרת כל חטופינו. את הדברים האלה אמרתי לנשיא ביידן בשיחתנו בסוף השבוע. אני מאוד מעריך את התמיכה של ארצות הברית בישראל, גם הבעתי זאת בפני הנשיא. ועם זאת, אני עומד בתוקף על האינטרסים החיוניים שלנו. הדגשתי בפני הנשיא ביידן את הנחישות שלנו להשלים את כל יעדי המלחמה ולהבטיח שעזה לא תהווה עוד איום על ישראל.

ולכן אני עומד על כך שאחרי שנשיג את הניצחון המוחלט, אחרי שנחסל את החמאס, לא יהיה בעזה שום גורם שמממן טרור, מחנך לטרור או משלח טרור. עזה חייבת להיות מפורזת בשליטה ביטחונית מלאה של מדינת ישראל. אני לא אתפשר על שליטה ביטחונית ישראלית מלאה על כל השטח ממערב לירדן.

כראש ממשלת ישראל, אני עמדתי בתוקף על העמדה הזאת מול לחצים בינלאומיים ופנימיים כבירים. ההתעקשות שלי היא שמנעה במשך שנים הקמת מדינה פלסטינית שהייתה מהווה סכנה קיומית לישראל, וכל עוד אני ראש הממשלה, אמשיך לעמוד עליה בתקיפות. אם למישהו יש עמדה אחרת, שיגלה מנהיגות ויגיד את עמדתו ביושר לאזרחי ישראל
"
22.1.2024,"ציוץ לשכה, פגישה משפחות","בניגוד למה שאומרים, אין הצעה אמיתית של החמאס - זה לא נכון. אני אומר את זה בצורה הכי ברורה שאני יכול משום שיש כל כך הרבה דברים לא נכונים שוודאי מייסרים אתכם. לעומת זה יש יוזמה שלנו, ולא אפרט."
23.1.2024,ציוץ,"אתמול חווינו את אחד הימים הקשים ביותר מאז פרוץ המלחמה. 

אני מבקש לחזק את המשפחות היקרות של לוחמינו הגיבורים שנפלו בשדה הקרב. אני יודע שעבור המשפחות הללו, חייהן ישתנו לעד. 

אני דואב על חיילינו הגיבורים שנפלו. אני מחבק את המשפחות בשעת יגונן וכולנו מתפללים לשלום פצועינו. 

צה״ל פתח בבדיקה של האסון. אנחנו חייבים להפיק את הלקחים הנדרשים ולעשות הכל כדי לשמור על חיי לוחמינו. 

בשם גיבורינו, למען חיינו, אנחנו לא נפסיק להילחם עד לניצחון המוחלט"
23.1.2024,ציוץ הצהרה,"אתמול היה אחד הימים הקשים, מאז פרוץ המלחמה. אנחנו איבדנו 24 מטובי בנינו הגיבורים שנפלו על הגנת המולדת. יחד עם כל אזרחי ישראל, אני דואב על כל אחד ואחד מהם. אני מחבק את המשפחות, שעולמן השתנה לעד. אנחנו שולחים תפילה כאן, לשלום פצועינו. צה""ל בודק בדיקה יסודית של האסון. אנחנו חייבים להפיק את הלקחים ולעשות הכול למען שלום לוחמינו. אנחנו בעיצומה של מלחמה שאין צודקת ממנה. במלחמה הזאת יש הישגים גדולים, כולל היום בהשלמת הכיתור של חאן יונס, אבל יש גם מחירים כבדים מאוד. אנחנו מרכינים ראש לזכר נופלנו, ועם זאת, איננו לרגע מפסיקים לחתור ליעד שאין לו תחליף, השגת הניצחון המוחלט. יחד נילחם, ובעזרת השם, יחד ננצח."
24.1.2024,שיחה עם חיילים,"הציפייה העיקרית שלי זה ניצחון מוחלט. לא פחות מזה. אין תחליף לניצחון. אני שומע באולפנים ופרשנים וכל מיני זה מסבירים, אי אפשר ולא צריך. אפשר, צריך, ואין לנו גם ברירה אחרת. ניצחון מוחלט. המפלצות האלה יובסו עד הסוף. שוק על ירך. שוק על ירך. אין תחליף לניצחון. זו הציפייה העיקרית שלי, ואני מקווה גם שלכם. אני בטוח גם שלכם. מה שיותר חשוב בעיניי זה הרוח שלכם. והרוח שלכם זה הרוח של עם ישראל ושל אזרחי ישראל. ואני רוצה שתדעו שאני סומך עליכם, אני מאמין בכם, אני יודע שזה לא פשוט להיות מפקד או מפקדת, זה לא דבר פשוט. כי פתאום אתם עומסים על הכתפיים שלכם אחריות, אחריות לבצע את המשימה, האחריות לעשות אותה בדרך הטובה ביותר, אבל כל אחד מכם נושא על הכתפיים שלו את גורל עם ישראל ואת גורל מדינת ישראל. זו לא הפרזה. אני חושב שהיום כל אחד וכל אחת מכם מבינים את זה"
24.1.2024,נאום בכנסת,"מכובדי נשיא המדינה יצחק הרצוג, יו""ר הכנסת אמיר אוחנה, מ""מ ביהמ""ש העליון השופט עוזי פוגלמן ורעייתו ליאורה פוגלמן, שרות ושרי הממשלה, ראש האופוזיציה חה""כ יאיר לפיד, חברי וחברות הכנסת, מבקר המדינה מתניהו אנגלמן, חברי סגל א', שגרירים, מכובדי הרבים.  ""בני גזע דור שנפלו וחרבם בידם, אין אמת זולתם ואין הוד מלבדם"". במילים הנשגבות הללו, מבכה המשורר אורי צבי גרינברג את נפילת לוחמינו מגיני המולדת שבזכותם מובטחים חיינו. היום נטמנים טובי בנינו באדמת ישראל, ואני מבקש להביע בשמי ובשם כל אזרחי ישראל הוקרה אין קץ לגבורתם, הוקרה אין קץ להקרבתם. ליבינו, ליבי, עם אחיי ואחיותיי, בני המשפחות מוכות היגון, אני יודע חייכם השתנו לעד. אין לתאר את ייסורי נפשם, את החלל שנפער בנשמתם, וכל אחד מאיתנו חש את הקרבה הזו. אתמול צלצל אליי בני אבנר בקול חנוק ואמר לי ""אבא, אחד הנופלים היה חניך, חניך שלי במשך שנה שלמה"" וכולנו בדרך זו או אחרת מחוברים לנופלים, מכירים מישהו שמכיר מישהו, מכירים את המשפחות וכולנו מחבקים אותן באהבה עצומה. כולנו יחד דווקא ברגע זה נדרשים לגייס עוד כוח עמידה, אנחנו נוסיף לחתור בנחישות להכרעת האויב האכזרי שניצב מולנו, נמשיך להבטיח את התקומה הלאומית ובכך נגשים את רצונם של בנינו האדירים, אדירי הרוח והמעש. צוואתם, כפי שהקראת אדוני הנשיא, לא יכולה להיות יותר ברורה. הם אומרים ""יחד לניצחון"", יחד לניצחון. יהי זכרם ברוך.
חברי הכנסת, לפני חודשיים השתלטו מפקדנו וחיילנו על ""פרלמנט"" כך קוראים לזה פרלמנט החמאס בעזה. זה כמובן לא פרלמנט אמיתי, זה פרלמנט פיקטיבי בעזה אין בחירות חופשיות ודמוקרטיות, מעת לעת המשטר הזה מוציא להורג אנשים מביא אותם לכיכר יורה בהם בעורפם, ואם מישהו רוצה לצאת מאזור הלחימה הם עוצרים אותו וגם יורים בו. בעזה אין פרלמנט אמיתי, ולכן ראינו את תמונת הניצחון של מיטוט ""פרלמנט"" הקנאות והשנאה על ידי כוחותינו זו תמונה חזקה, סמלית מאוד, במערכה קשה וארוכה. גם ביום העצוב הזה בפרלמנט האמיתי שלנו בירושלים, אנחנו רואים תמונת ניצחון. יום כינונה של הכנסת מבטא את ניצחון תקומת עמינו, את ניצחון החירות, הדמוקרטיה, הריבונות המדינית. נציגי העם נמצאים פה בשם העם ולמען העם. עמינו בן אלפי השנים שחובק את ערכי הקדמה. כל דמוקרטיה, קטנה כגדולה, עומדת למבחן בימי מלחמה. מדינת ישראל למודת מלחמות ולמודת מבחנים, וגם במבחן הנוכחי נעמוד יחד וננצח בעזרת השם. 

אנחנו מוכיחים יום-יום לאויבנו שהם טעו בגדול. הם האמינו שנתפרק מכל מה שיקר לנו, הם השלו את עצמם פעם נוספת שישראל חלשה כקורי עכביש, אבל ההפך הגמור קרה. ספגנו מכה קשה מאוד בשבעה באוקטובר, אבל מהר מאוד נעמדנו על רגלינו. החברה הישראלית התלכדה, חיילי הסדיר והמילואים התייצבו לדגל בהמוניהם, צה""ל וכוחות הביטחון השחיזו יכולות. זוהי מלחמה על הבית, היא חייבת להסתיים והיא תסתיים במיגור התוקפנות והרצח והרשע של הנאצים החדשים. מי שתקף, חטף, אנס ורצח הביא על עצמו במו ידיו חורבן חסר תקדים. 

חברי הכנסת, שמעתי את הדעה לפיה אירועי שמחת תורה החזירו אותנו לראשית ימי העצמאות אל הפוגרומים האנטישמיים במזרח אירופה ואח""כ בארצות המזרח. אולי זה נכון בדבר אחד – הכוונה של מבקשי נפשנו להשמיד אותנו לא השתנתה במשך השנים. השנאה היא אותה שנאה, התאווה לרצוח היא אותה תאוות רצח, אלא שהיום בניגוד לעבר יש לנו מדינה משלנו ויש לנו צבא משלנו. החזרנו לעם ישראל את כוח המגן שאבד לו במהלך הדורות, מול אפלת הברבריות שהתרגשה ובאה עלינו אנחנו עומדים כחומה בצורה. הגדרנו את יעדי המלחמה והם שרירים וקיימים: להביא למיטוט שלטון החמאס, להחזיר את חטופינו, את כל חטופינו הביתה ולהבטיח שעזה לא תהווה עוד איום על ישראל. מי שמרים עלינו את ידו בעזה, מי שמרים את ידיו עלינו בכל מקום אחר מרגיש מהר מאוד את נחת ידינו. אין ולא תהיה שום פשרה במה שנוגע להבטחת קיומנו ועתידנו לדורי דורות, ואני רוצה להוסיף – אם אכן חזרנו כביכול לראשית הציונות הרי שהנקודה טמונה בחידוד ההבנה שעלינו לעצב את גורלנו במו ידינו. ניאחז ביתר עוז באדמת ארצנו, נשקם את יישובי העוטף, המושבים והקיבוצים, נחזיר את תושבי הדרום והצפון בבטחה לבתיהם, נקדם ביתר שאת מדיניות של התעצמות, מדיניות של התעצמות ועוד התעצמות ועוד התעצמות. אדוני יו""ר זה יגיע לכנסת מהר מאוד השינוי הברור הזה במדיניות שלנו לחשל את עצמנו, לחזק את מדינת היהודים בעוצמה שלא ידענו עד כה. נבצר את מעמדה של ישראל כמגדל השמירה של העולם התרבותי במזרח התיכון. אמרתי למנהיגי העולם כבר בתחילת המלחמה – אם ישראל חלילה לא תנצח אתם תהיו הבאים בתור, הסכנה תגיע אליכם בוודאות קרובה. הרבה יותר מהר ממה שאתם חושבים. אמרתי להם, כולל אתמול – המלחמה שלנו היא המלחמה שלכם והניצחון שלנו הוא הניצחון שלכם, ועוד אמרתי ""ישראל לעולם לא תיכנע לטרור הרצחני בהכוונת איראן, נשיב לתוקפנו מלחמה שערה ובכך ניתן תקווה לאנושות כולה. אור ולא חושך. טוב ולא רע. חופש ולא שעבוד. 
את המסר הזה ידידיי אני מדגיש גם כלפי פנים – רוב מכריע בעם מאמין ברוח הישראלית, בחוסן הישראלי, בצדקת דרכה של ישראל. מול אלה שמפקפקים בכך נשיב להם בלשון התנ""ך ""קול ענות חלושה, קול ענות גבורה"". הגבורה תנצח. הגבורה של לוחמינו, הגבורה של גיבורינו שנפלו, נצח ישראל ינצח. 

חברי הכנסת מחר ט""ו בשבט. עוד לפני זה קיומו של מועד זה יום כינונה של הכנסת זהו זמן של העמקת שורשים ונטיעות. בקיבוץ כרם שלום על גבול ישראל-רצועת עזה ינטעו שתילים חדשים עצי גבורה. חברי וחברות הקיבוץ, חילונים ודתיים, נוהגים בשנים האחרונות לנטוע עץ בכל גומה שנוצרה מנפילת רקטה בשטח הקיבוץ. הם ינהגו כך גם השנה, למרות המעבר הזמני של הקיבוץ למקום אחר בנגב. מחר הם יטעו את השתילים, את העצים, לזכר הנופלים על הגנת היישוב בשמחת תורה ויבטאו את ניצחון החיים שלנו על תרבות המוות של אויבנו. זהו ניצחון גדול הוא יהיה שלם, הוא יהיה מוחלט. חג שמח למדינת ישראל, חג שמח למפקדינו ולחיילנו, חג שמח לכנסת ישראל. 
"
25.1.2024,ציוץ שיחה עם חיילים,"כאן במקום הזה ב-7 באוקטובר נפלו חיילות וחיילים, טובי בנותינו ובנינו, השם מקום דמם, והיום אנחנו נוטעים עצים באדמה רוויית הדם והיגון הזאת, עצים חיים לזכרם. החמאס בא לעקור אותנו, אנחנו נעקור אותו. החמאס בא להכחיד אותנו, אנחנו נכחיד אותו. אנחנו נעמיק את שורשינו בארצנו. אנחנו נעקור את אויבנו. אנחנו נהיה כאן והם לא יהיו שם. והדבר החשוב ביותר: אנחנו נמשיך לבנות את היישובים, את המושבים, את הקיבוצים, אנחנו נפריח אותם הרבה מעבר למה שהיה, ואנחנו מחויבים להשיג את הניצחון המוחלט. הניצחון המוחלט פירושו חיסול חמאס, החזרת כל חטופינו. אנחנו לא מוותרים על היעד הזה. ולכן בט""ו בשבט, כאן, ליד רצועת עזה, אני אומר בצורה הכי ברורה, אין תחליף להעמקת שורשינו ואין תחליף לניצחון מוחלט על אויבינו. שיהיה לכולנו חג שמח"
26.1.2024,ציוץ הצהרה,"ישראל נלחמת מלחמה שאין צודקת ממנה. אנחנו נלחמים נגד מפלצות החמאס שרצחו, אנסו, ערפו וחטפו את אזרחינו. אנחנו נמשיך לעשות הכול כדי להגן על עצמנו ועל אזרחינו, תוך שמירה על הדין הבינלאומי. כמו לכל מדינה, לישראל יש את הזכות הבסיסית להגנה עצמית. בית הדין בהאג דחה בצדק את הדרישה המקוממת לשלול מאיתנו זכות זו, אבל עצם הטענה שישראל מבצעת רצח עם הפלסטינים היא לא סתם שקרית, היא מקוממת. והנכונות של בית הדין בכלל לדון בזה זה אות קלון שלא יימחה לדורות. אנחנו נלחמים מלחמה צודקת ואנחנו נמשיך בה עד לניצחון המוחלט, עד שננצח את החמאס, נחזיר את כל חטופינו, ונבטיח שעזה לא תהווה יותר איום על מדינת ישראל"
27.1.2024,מסיבת עיתונאים,"""הניצחון המוחץ שלנו יותר חשוב מהכל. תמשיכו לפעול בכל הכוח כדי שניצחוננו יהיה כמה שיותר מוחץ"", אלה המילים האחרונות שכתב הלוחם הגיבור אלקנה ויזל ז""ל. אלקנה היה אב לארבעה ילדים, לוחם במילואים. הוא נפל בגבורה השבוע בקרבות בעזה על הגנת המדינה שלנו.  בשבוע הקשה הזה שבו איבדנו לוחמים גיבורים אני חוזר בפניכם, אזרחי ישראל, על המחויבות שלנו למלא את צוואתם ולהשיג את כל יעדי המלחמה: לחסל את החמאס להשיב את כל חטופינו ולהבטיח שעזה לא תהיה עוד איום על ישראל. אנחנו לעולם לא נשכח את הזוועות של השבעה באוקטובר, לא נשכח את הטבח את האונס, את התעללות לא נשכח את החטיפות. עד היום כבר השבנו 110 מהחטופים, ואנחנו מחויבים להשיב את כולם הביתה, אנחנו עסוקים בזה ועוסקים בזה סביב השעון כולל עכשיו. לעולם לא נסלח על מה שהמפלצות של החמאס עשו לבנינו ולבנותינו, ולכן אין תחליף לניצחון המוחלט. אנחנו חייבים לנצח, אנחנו ננצח. אזרחי ישראל, היום הוא יום השואה הבינלאומי. אין אבסורד גדול יותר מכך שדווקא אתמול, ערב יום השואה הבינלאומי, היו מי שבאו להאג להאשים אותנו בהאשמה השקרית והמקוממת של רצח עם, בשם מי הם באו? בשם החמאס, בשם הנאצים החדשים. שבו לבצע בנו רצח עם. אני מחזיק כאן את הספר של היטלר בערבית ""מיין קאמפף"" את הספר הזה מצאו לוחמינו בבתים של אזרחים ברצועת עזה, הם מצאו שם ספרות אנטישמית ונאצית נרחבת, על זה הם מחנכים את הילדים שלהם, ולכן אני עומד על כך שאחרי שנחסל את החמאס, מה שקרוי היום שאחריי, בעזה לא יהיה גורם שמחנך את ילדיו לא רק לטרור אלא גם להשמדת ישראל להשמדת העם היהודי כולו, ובכן בשמם של הנאצים החדשים הללו באה דרום אפריקה להאג. אני חייב להגיד לכם, עצם הנכונות בהאג לדון בטענה המגוחכת הזאת, עצם העובדה שלא גלגלו אותם מכל המדרגות, מוכיחה שרבים בעולם לא למדו דבר מהשואה, אבל אנחנו אנחנו כן למדנו. הלקח המרכזי של השואה הוא שרק אנחנו נגן על עצמנו בכוחות עצמנו, איש לא יעשה זאת עבורנו,  ולכן  אל מול גודל הכאב שצורב את ליבנו עלינו להמשיך להיות חזקים עלינו להמשיך להיות נחושים  עלינו להשיב מלחמה שערה במבקשי נפשנו. מדינת היהודים קמה מאפר השואה כדי להבטיח כוח מגן לעם היהודי ולישראל כמו לכל מדינה ריבונית עומדת הזכות הבסיסית להגן על עצמה, אף אחד לא ייקח מאיתנו את הזכות הזאת, אף אחד לא יעצור אותנו מלממש אותה אנחנו נלחמים מלחמה שאין צודקת ממנה עם צבא שאין מוסרי ממנו. זוהי מלחמה שנכפתה עלינו על ידי אויב נתעב שמכריז בריש גלי שבכוונתו לרצוח את כל היהודים באשר הם. בשבעה לאוקטובר הם רצחו, ערפו, אנסו ושרפו תינוקות ואם הייתה להם את האפשרות הם היו שוחטים את כולנו. אם לא נחסל את מחבלי החמאס את הנאצים החדשים הללו הטבח הבא הוא רק עניין של זמן ולכן מנוי וגמור איתנו להשלים את המלאכה לחסל את החמאס, וגם אם זה ייקח זמן לא נרפה מהמשימה, ומי שבראש בראשונה דבקים במשימה הם הלוחמים הגיבורים והמפקדים האמיצים שלנו. השבוע לוחמינו השלימו את כיתור חאן יונס, הם השמידו מאות מחבלים, הם השמידו תשתיות טרור מעל ומתחת לקרקע, הם נלחמים בגבורה עילאית להבטיח את חיינו בארצנו וכדי להבטיח את חיינו בארצנו, כדי להבטיח את עתידנו לדורות, אני הנחתי את שרי הביטחון והאוצר להביא בפני הממשלה תוכנית חסרת תקדים, תוכנית ענק לחיזוק התעשיות הביטחוניות שלנו לעשרות שנים קדימה, אנחנו נעשה זאת בהשקעה עצומה ואנחנו נעשה זאת כד להבטיח את העצמאות הביטחונית וחופש הפעולה שלנו. העם מאמין בלוחמים שלנו, העם מאמין ברוח שלנו והעם מאמין בחוסן שלנו. כולנו גאים בהם וכולנו מחבקים אותם אבל אני רוצה לומר משהו נוסף: לצערי יש בתוכנו מי שבוחרים להטיל ספק בנחישות שלנו וביכולת שלנו לנצח, קולות מרפי הידיים ביניהם כל מיני לשעברים מנסים לזרוע ספק, דכדוך, פסימיות. אז אני רוצה לומר לכם, אזרחי ישראל, הקולות האלו הם מיעוט קטן, הם טועים והם מטעים. אנחנו ננצח ניצחון מוחלט והמחויבות שלנו לנצח ניצחון מוחלט היא הערובה החשובה ביותר והראשונה להשגתו אין לנו שום אפשרות אחרת מלבד ניצחון מוחלט. אנחנו ננצח כי יש לנו עם חזק ולוחמים עזי נפש שמחרפים את נפשם כדי להגן על נצח ישראל, לוחמים כמו אלקנה ויזל שעם צוואתו פתחתי ועם צוואתו אסיים ""בצוק איתן כבר נפצעתי"", הוא כותב, ""הייתה לי את הבחירה להישאר מאחור אבל אני לרגע לא מתחרט על כך שחזרתי להיות לוחם, להפך זו ההחלטה הטובה ביותר שקיבלתי אי פעם"". אשרי העם שאלו בניו ובנותיו, אשרי העם שאלו לוחמיו ומפקדיו, יחד נילחם ובעזרת השם יחד ננצח
"
29.1.2024,ציוץ,"היום ברהט, בביקור תנחומים בביתו של הלוחם אחמד אבו לטיף ז""ל שנפל בקרבות בעזה. 

תאופיק, אביו של אחמד, סיפר לי כי בנו אירח תמיד חיילים בביתם ואמר להם: ״זהו ביתכם, זוהי המולדת שלכם״. 

קאיד, אחיו של אחמד, אמר לי שאחמד ז""ל האמין באחדות העם ובשותפות הגורל, וכי המלחמה הנוכחית חידדה זאת שכולנו ביחד במערכה. 

אחמד נפל על הבית של כולנו. אני אבל יחד אתכם"
29.1.2024,"ציוץ לשכה, ניחום בדואים","יש תופעה מאוד מעניינת, שהציבור, אני תמיד אומר, יש לו חושים מאוד מחודדים. אף על פי שלא הכירו את אחמד, אלא ראו תמונה או שמעו איזה משפט - אך הם קולטים מייד. בגלל זה כל עם ישראל בא הנה. כל אזרחי ישראל באים לפה, ואני רוצה להגיד לך - זה משקף באמת דבר מאוד עמוק שקרה פה. האחווה הזאת והשותפות הזאת, שאנחנו יודעים שאנחנו נלחמים על הבית של כולנו, והאנשים נפלו. אחמד נפל על הבית של כולנו, הוא אומר את זה גם והוא גם ביטא את זה עוד כשהוא היה בחיים. אני אבל מאוד יחד אתכם על האבדה הזאת, עם הרעיה, עם מנסורה הקטנה, עם הסבא, המשפחה והאחים. אני אבל יחד אתכם. אני יודע מה זה לאבד אח, ראיתי גם את הוריי ברגעי יגונם. אבל העם כאן מאוחד מאוד, וזו נקודה של תפנית. אני חושב שההצעה שלך היא מאוד מעניינת. אני חושב שצריך לקדם אותה. יש פה דוגמה ומופת, אני לא אומר את זה סתם מן השפה אל החוץ - אחמד הוא דוגמה ומופת. אני גם רואה את הרוח, האור הזה שקרן ממנו. אור, ממש אור. נפש טובה, נשמה טובה. הייתי בגדס""ר, אחד הקצינים הבדואים סיפר לי: ""בדרך לעוטף אני רואה אישה ערופה. מול זה אנחנו נלחמים"". ככה הוא אמר: ""מול זה אנחנו נלחמים"". מול זה אנחנו נלחמים - נלחמים יחד. היחד הזה צריך לבוא לידי ביטוי עכשיו בעוצמה הרבה יותר גדולה. יש תרומה גדולה לאחדות לגיבורים כמו אחמד. כי זה משפיע על כל הציבור, כולם. זה חודר ללב, ביחד. המדינה היא יהלום - זה יהלום שיהיה גם עם שלום, אבל בלי המפלצות. אני רוצה להודות לכם, אני רוצה להודות לך ולאמא, היא עוברת יגון גדול."
30.1.2024,נאום בישיבת עלי,"תודה הרב סדן, אתה מנהיג גדול לעם ישראל, והישיבה הזאת ישיבת מופת לתפארת עם ישראל, מורשת ישראל ולוחמי ישראל. אנחנו נמצאים בעיצומה של מלחמה בין בני האור ובני החושך. בני החושך, המפלצות של החמאס והשותפים שלהם בחיזבאללה, ואחרים, חשבו ואמרו שאנחנו חלשים, שאנחנו נרפים, שאנחנו ""קורי עכביש"" – כך הם הגדירו אותנו. אז הם גילו בשבועות ובחודשים האחרונים את ההפך הגמור. הם גילו הקרבה וגבורה ועוצמה אדירה, שמשקפת את גבורת ישראל לדורותינו. הדור הוא לא ""פוחת והולך"", הדור מוסיף והולך הוא לא רק הולך הוא מסתער קדימה, באומץ לב בתעצומות נפש שאין שני להן. זה מה שקורה. עם חבריכם, עם כל מי שיוצא מהמקום הזה ועם רבים-רבים אחרים בעם ישראל. אבל זה כרוך במחיר כבד מאוד. מחיר הייסורים של קניית ארץ ישראל, של נפילת טובי בנינו ולוחמינו, רבים מהם מבית המדרש הזה, שכבר שכל לוחמים מפוארים כמו רועי קליין ז""ל, אלירז פרץ ז""ל, עמנואל מורנו ואחרים. היינו עכשיו בחדר הזיכרון, התמונות הן על הקיר, אבל התמונות הן בלב. המחיר הכבד זה לא רק נפילת הבנים המופלאים הללו, זה גם הסבל של המשפחות. אני מכיר את מחיר השכול, הוא כבד מנשוא, אבל המשפחות נושאות אותו בגאון. מה שאני מבקש לומר למשפחות, מה שאני מבקש לומר לכם, מה שאני מבקש לומר לכל אזרחי ישראל – זה שצוואתם של הנופלים היא משימתנו והצוואה הזו אפשר לסכם בשתי מילים – ניצחון מוחלט. לא עוד סבב, לא עוד חילופי מהלומות, לא עוד מבצע, ניצחון מוחלט. לא פחות מזה. אני מחויב לזה, הלוחמים שלנו מחויבים לזה והרוב המוחלט של העם מחויב לזה, ואנחנו לא נתפשר על פחות מזה. אני שומע אמירות על כל מיני עסקאות, אז אני רוצה להבהיר: אנחנו לא נסיים את המלחמה הזאת עם פחות מהשגת כל יעדיה. וזה אומר: חיסול החמאס, החזרת כל חטופינו והבטחה שעזה לא תהווה עוד איום על ישראל. אנחנו לא נוציא את צה""ל מרצועת עזה ואנחנו לא נשחרר אלפי מחבלים. כל זה לא יקרה. מה כן יקרה? ניצחון מוחלט. והניצחון הזה, כפי שכתוב, יושג ""לא בחיל ולא בכוח כי אם ברוחי אמר ה' צבאות,. ברוח הוא יושג ברוח. ביאליק כתב: ""אם יש את נפשך לדעת את המעיין – אל בית המדרש סור"" הוא ידע את זה טוב, הוא היה בבית המדרש, בישיבת וולוז'ין, אם הישיבות הליטאיות שסבי הרב נתן מיליקובסקי נתניהו למד בה וגם למד בה הרב קוק זצ""ל. נוצרה ביניהם ידידות עמוקה. אבל וולוז'ין עם כל תרומתה לעולם התורה, היא הייתה בגולה, וכאן בעלי, בית המדרש הזה נטוע בקרקע המולדת. בקרקע שבה דרכו ועברו אבותינו, לחמו, נטעו חלמו ובנו. פה – במקום הזה. מכאן נובע מעיין הדורות. פה בוערת השלהבת, השלהבת של הבטחת נצח ישראל בארץ ישראל. זו המשימה הגדולה ונאצלת. זו המשימה שלכם, זו המשימה של הנופלים, זוהי המשימה שלנו. אני מצדיע לנופלים, אני מצדיע לכם ואני אומר לכולנו – יחד נילחם ובעזרת השם יחד ננצח. תודה רבה לכם. "
30.1.2024,"ביקור אוגדת איו""ש","אנחנו בקרב שאנחנו לא יכולים לוותר על הניצחון, אנחנו חייבים להשיג את הניצחון. כדי להשיג את זה אנחנו צריכים לטפל בגזרות אחרות, וזו זירה שהיא לא חושבה, היא סופר חשובה. אני יודע שאתם משקיעים בזה אמרתפ גם בהגנה, גם בהתקפה, נדמה לי שמאז תחילת השנה וביתר שאת כמובן מאז תחילת המלחמה, חוסלו כאן כבר חצי אלף מחבלים, ועוד היד נטויה, כולל עכשיו בג'נין, אבל אני רוצה להודות לכם על המאמץ שאתם עושים ואני רוצה להגיד לכם דבר נוסף: אני יודע קודם כל שאתם נושאים בעול, ואני מבקש מהמעסיקים קודם כל להתחשב בזה ולא לפטר מילואימניקים. זה דבר נורא ואיום. אם יש ביניכם סטודנטים אני רוצה גם שתדעו שפגשתי את ראשי האוניברסיטאות, אני נפגש איתם עוד פעם, כדי שיתנו את ההקלות. אתם במשימת קודש ואני רוצה שוב להגיד לכם שאזרחי ישראל כולם, ואני ביניהם, מצדיע לכם. ותמשיכו לעשות את העבודה"
31.1.2024,ציוץ,"רעייתי שרה ואני דואבים עמוקות על פטירתה של הרבנית ד״ר שרה דרוקמן ז""ל, ואנו שולחים תנחומים מעומק ליבנו לבני משפחת דרוקמן היקרה.

הרבנית דרוקמן הייתה אשת חיל אמיתית - רופאה מוכשרת בתחומה, תלמידת חכמים, רחבת אופקים, רגישה לזולת ומכניסת אורחים. בד בבד היא שימשה עזר כנגדו של בעלה המנוח, הרב חיים דרוקמן זצ""ל.

כשותפתו הנאמנה של הרב דרוקמן, הרבנית שרה הכריזה ""הנני"" מתוך תחושת שליחות והירתמות מסורה למשימות הלאומיות.

יחד הם הקימו משפחה לתפארת ובית של תורה, שמקרינים אור עצום של אהבת ישראל. זכרה הטוב ועשייתה הענפה של הרבנית דרוקמן יוסיפו לעורר השראה לדורות בקרב רבים בעמנו. יהי זכרה ברוך"
31.1.2024,ציוץ הצהרה,"יש המון רחש בתקשורת סביב המאמצים להשיג עוד שחרור של חטופים. אז אני רוצה להבהיר. אנחנו פועלים להשיג מתווה נוסף לשחרור חטופינו, אבל אני מדגיש, לא בכל מחיר. יש לי קווים אדומים, ביניהם אנחנו לא נסיים את המלחמה, אנחנו לא נוציא את צה""ל מרצועה, ואנחנו לא נשחרר אלפי מחבלים. אנחנו פועלים כל הזמן לשחרור חטופינו ולהשגת יעדי המלחמה הנוספים - חיסול החמאס, להבטחה שעזה לא תהווה איום על ישראל. אנחנו עובדים על שלושתם יחד ולא נוותר על אף אחד מהם"
1.2.2024,ציוץ,מבקר את פצועינו הגיבורים בבית החולים שיבא תל השומר — העם כולו מתפלל לרפואתם
1.2.2024,ציוץ לשכה,"רוב מוחלט של המתיישבים ביהודה ושומרון הם אזרחים שומרי חוק, רבים מהם נלחמים בימים אלה בסדיר ובמילואים למען הגנת ישראל. 

ישראל פועלת נגד כל מפירי חוק בכל מקום, ולכן אין מקום לצעדים חריגים בנידון"
1.2.2024,ציוץ,"אלישע מדן. גיבור. 
רפואה שלמה"
1.2.2024,ציוץ,"היתה לי הזכות לבקר היום את גיבורי ישראל שנלחמו נגד מחבלי החמאס בעזה. אני מבטיח להם ולכם - לא נסיים את המלחמה עד לניצחון המוחלט. אני רואה את הכוח שלכם ואני רואה גם שאתם תומכים אחד בשני. אתם הגיבורים שלנו. רק שתהיו חזקים, ותדעו לכם שכל העם עומד מאחוריכם"
4.2.2024,ישיבת ממשלה,"בוקר טוב. ישראל היא מדינה ריבונית. אנחנו מעריכים מאוד את התמיכה שקיבלנו מממשל ביידן מאז פרוץ המלחמה, תמיכה בחימושים, תמיכה במוסדות בינלאומיים, בשליחת כוחות למרחב ועוד. אין זה אומר שאין בינינו חילוקי דעות, אבל עד היום הצלחנו להתגבר עליהם בהחלטות נחושות ושקולות.

אני רוצה להגיד לכם משהו מהניסיון שלי. יש כאלה שאומרים כן לכל דבר, באותם מקרים שחייבים להגיד לא. הם מקבלים מחיאות כפיים מהקהילה הבינלאומית, אבל הם מסכנים את הביטחון הלאומי שלנו. ויש כאלה שאומרים לא לכל דבר, מקבלים מחיאות כפיים בבית, אבל גם הם מסכנים אינטרסים חיוניים. אני מבקש להגיד לכם משהו מניסיוני. החוכמה היא לדעת איך לנווט, להגיד כן כשאפשר, ולהגיד לא כשצריך.

אני לא צריך עזרה כדי לדעת איך לנווט את יחסינו מול ארצות הברית והקהילה הבינלאומית, תוך עמידה איתנה על האינטרסים החיוניים שלנו. ברוך השם, אני עושה זאת כמה שנים. כמדינה ריבונית שנלחמת על קיומה ועתידה, את ההחלטות שלנו אנחנו מקבלים בעצמנו, גם באותם מקרים שבהם אין הסכמה עם ידידינו האמריקנים.

אני רוצה להבהיר את המדיניות שלנו. היעד ההכרחי הוא קודם כול חיסול החמאס. כדי להשיג את היעד הזה דרושים שלושה דברים. ראשית, נדרש מיטוט הגדודים של החמאס. עד היום מוטטנו 17 מתוך 24 הגדודים. רוב הגדודים שנשארו הם בדרום הרצועה, ברפיח, ונטפל גם בהם. שנית, נדרשות פעולות טיהור לאחר מיטוט הגדודים, כפי שכוחותינו עושים בנחישות, בפשיטות עקיפות מאוד בצפון הרצועה ובמרכזה. שלישית, נדרש נטרול התת-קרקע, כפי שכוחותינו עושים בשיטתיות בחאן יונס, ועושים בכל חלקי הרצועה, וזה דורש עוד זמן.

אנחנו לא נסיים את המלחמה לפני שנשלים את כל יעדיה: חיסול החמאס, השבת כל חטופינו, והבטחה שעזה לא תהווה עוד איום על ישראל. המאמצים לשחרור חטופינו נמשכים כל העת. כפי שהדגשתי, גם בקבינט הרחב, לא נסכים לכל עסקה ולא בכל מחיר. הרבה דברים שנאמרים בתקשורת כאילו הסכמנו להם, כגון מה שקשור בשחרור מחבלים, אנחנו פשוט לא נסכים להם.

בימים האחרונים חשפנו לעולם שאונר""א משתפת פעולה עם החמאס, ושחלק מאנשיה אף השתתפו במעשה הטבח ומעשי החטיפה של השבעה באוקטובר. זה רק מחזק את מה שידענו כבר הרבה זמן, שאונר""א היא לא חלק מהפתרון, אונר""א היא חלק מרכזי מהבעיה. הגיע הזמן להתחיל את תהליך ההחלפה של אונר""א בגופים אחרים שאינם נגועים בתמיכה בטרור
"
5.2.2024,שיחה עם חיילים,"אני מתרשם התרשמות אדירה מרוח הלחימה, מאחדות הלחימה וממטרת הלחימה. לפני כמה ימים סיפרתי למפקדים שלכם, קיבלתי כובע ועליו שתי מילים: ניצחון מוחלט. וזה תמצית המדיניות שלנו. ניצחון מוחלט על החמאס. עכשיו הניצחון המוחלט הוא חיוני, משום שהוא מבטיח את ביטחון ישראל. ניצחון מוחלט זו הדרך היחידה שבה נוכל להבטיח עוד הסכמי שלום היסטוריים שעומדים בפתח, וניצחון מוחלט ינחית את המכה האנושה על ציר הרשע של איראן, חיזבאללה, חות'ים, וכמובן החמאס. ולכן אין תחליף לניצחון המוחלט, וצריך רק לחשוב מה קורה אם לא יהיה ניצחון מוחלט. המפונים לא יחזרו, הטבח הבא זה רק עניין של זמן, ואיראן והחיזבאללה והאחרים פשוט יחגגו כאן ומוטטו את המזרח התיכון. ולכן אין תחליף לניצחון המוחלט.

ואני רוצה להגיד לכם, אחרי שאני פוגש אתכם, פוגש את המפקדים שלכם, כמה פעמים בתוך השטח, ברצועת עזה, אני מתרשם מהגבורה שלכם, מהעוצמה שלכם, מהנחישות שלכם ומהיכולת שלנו להשיג את הניצחון הזה, והוא בדרך. משום שלפי החישוב שלנו עד היום כבר השמדנו, זאת אומרת או שהרגנו או שפצענו, למעלה ממחצית הכוח שלהם. אנחנו מוטטנו 18 מתוך 24 הגדודים שלהם. אנחנו עוסקים בטיהור אקטיבי, בפשיטות, נגד המחבלים שנותרו, ואנחנו ממוטטים ומשמידים את התת-קרקע.

אנחנו בדרך לניצחון המוחלט, ומה שאני רוצה להגיד לכם, שאנחנו מחויבים לזה, ואנחנו לא נוותר על זה. אנחנו לא נסיים את המלחמה בלי השגת היעד הזה של הניצחון המוחלט שיחזיר את הביטחון. גם לדרום, וגם לצפון. ואני רוצה להצדיע לכם. אתם מדהימים. פשוט אריות, אריות, אין מילה אחרת. ואני חושב שכולם היום יודעים את זה, וכל העם עומד מאחוריכם. אז ברכות, ולהמשיך הלאה עד לניצחון המוחלט
"
6.2.2024,ציוץ לשכה,"ראש הממשלה נתניהו דורש תשובות ותחקיר מצה""ל בעניין התרגיל שדימה חטיפה של ערבי בידי מתיישב. התרחיש הפיקטיבי הזה מנותק מהמציאות, לא ראוי ועושה עוול לציבור שלם ויקר של המתיישבים בזמן שרבים מהם נלחמים בחירוף נפש ואף נופלים למען הגנת ישראל. איני מוכן לקבל אטימות לב כזאת כלפי אחינו ואחיותינו ביהודה ושומרון
"
6.2.2024,ציוץ,"אני מקבל בחום את הגעתו לישראל של נשיא ארגנטינה, ידיד ישראל חאבייר מיליי, שהודיע על העברת שגרירות ארגנטינה לירושלים. ברוך הבא חבר יקר"
6.2.2024,ציוץ,"שרה ואני ביקרנו היום במטה ״איחוד הצלה״ יחד עם אלי ביר ואלפי המתנדבים. יהודים וערבים, כ- 700 ערבים מוסלמים ואחרים, שהתנדבו לעזור ולהציל חיים, יחד עם חילונים וחרדים, 50% חרדים - אנשים שפרוסים בכל הארץ ונותנים מעצמם. הם נתנו ב-7 באוקטובר, תחת אש ולפעמים ספגו אש וטיפלו בעצמם תוך כדי שהצילו חיים - והם עושים את זה כל הזמן.

הם ראויים לכל הכרה על הצלת חיים. הצלתם הרבה אנשים ואתם עושים עבודה נהדרת. כל הכבוד לכם"
6.2.2024,ציוץ,"שרה ואני נפגשנו היום עם נציגי משפחות שכולות מ״פורום הגבורה״. כולנו ממוקדים בדבר אחד מרכזי: ניצחון מוחלט. גיבורינו לא נפלו לשווא. 

אנחנו בדרך לניצחון המוחלט ולא נעצור - העמדה הזו מייצגת את הרוב המכריע של העם. יש כל מיני פרשנים שאומרים שזה לא אפשרי - חשוב לי שתדעו שזה בהישג יד"
6.2.2024,ביקור איחוד הצלה,"אני מאוד שמח להיות איתכם כאן יחד עם רעייתי שרה. אני רוצה להודות לכם על ההתנדבות המופלאה שלכם, מצילת החיים. ממש מצילת החיים. להודות לכל אחד ואחד מכם המתנדבים. אתם עושים מלאכת קודש. באמת, תבורכו. ועכשיו אני יודע למי לפנות. רעייתי ואני באנו להיות כאן עם אלי ביר וכמה מהמתנדבים, אלפי המתנדבים, של איחוד הצלה. זה יהודים וערבים – 700 ערבים מוסלמים ואחרים שהתנדבו לעזור ולהציל חיים, חילונים וחרדים. 50 אחוז חרדים, ואנשים שפרוסים בכל הארץ ונותנים מעצמם ונתנו ב-7 באוקטובר, תחת אש לפעמים, ספגו אש, טיפלו בעצמם תוך כדי שהצילו חיים, והם עושים את זה כל הזמן. ואני חושב שהם ראויים לכל הוקרה על הצלת חיים. הצלתם הרבה הרבה הרבה אנשים. ואני חושב שאתם עושים עבודה נהדרת. על הכבוד"
7.2.2024,ציוץ,"שמח לארח בישראל את נשיא ארגנטינה חאבייר מיליי. הייתה לנו פגישה חשובה וחמה. אני מודה לו על החלטתו להכריז על חמאס כארגון טרור, על תמיכתו האיתנה בישראל ועל החלטתו להכיר בירושלים כבירת ישראל ולהעביר אליה את שגרירות ארגנטינה. ברוך הבא חבר"
7.2.2024,מסיבת עיתונאים,"אזרחי ישראל, בערב שבת האחד בדצמבר כתב לוחם הצנחנים עמית בונצל את המילים הבאות למשפחתו ""התחלנו במהלך היסטורי ועלינו לסיים אותו בניצחון מוחץ. אני גאה להיות חייל בצה""ל"". חמישה ימים לאחר מכן עמית נפל בשדה הקרב, על המילים האחרונות שלו, עמית לא חתם בשמו - הוא חתם עליהן בציור של דגל ישראל. זו הצוואה של עמית - ניצחון מוחץ. אתמול נפגשתי יחד עם רעייתי שרה עם פורום הגבורה של בני משפחות הנופלים, הם נתנו לי חוברת ניצחון והנה הכותרת שלה: ""במותם ציוו לנו ניצחון"", במותם ציוו לנו ניצחון.  זוהי צוואתם של כל גיבורינו הם לא נפלו לשווא, והערב באתי להגיד לכם דבר אחד - אנחנו בדרך לניצחון מוחלט, הניצחון הוא בהישג יד זה לא עניין של שנים או עשרות שנים, זה עניין של חודשים צה""ל מחולל נפלאות הוא מתקדם בשיטתיות להשיג את כל מטרות המלחמה שאנחנו בדרג המדיני הצבנו לו: חיסול החמאס, שחרור כל החטופים והבטחה שעזה לא תהווה עוד איום. מלכתחילה אני קבעתי שהניצחון המוחלט הוא היעד שלנו, הוא ההחלטה שהבאתי לממשלה בתחילת המלחמה ואנחנו לא נסתפק בפחות מכך. אני זוכרת כשהייתי מפקד בסיירת מטכ""ל הייתה אימרה ששמעתי ממאיר הר ציון ומאחרים ""לא חוזרים עד שמבצעים"" והיום אני שומע מהחיילים והמפקדים הגיבורים שלנו ""לא חוזרים עד שמנצחים"", עכשיו זה בניגוד גמור למה שאומרים לנו במשך חודשים כל מיני לשעברים וכל מיני מומחים בעיניי עצמם באולפנים. אני חייב להגיד לכם שזה גם בניגוד גמור, למה שאמרו לנו רבים בקהילה הבינ""ל לפני התמרון הקרקעי.  הם אמרו לנו שמהלך קרקעי לא יצליח, שזו טעות להיכנס לעיר עזה, שלא נוכל לטהר את מפקדות החמאס בבתי החולים בלי להרוג אלפי אזרחים, שלא נשחרר 110 מחטופינו בלי לסיים את המלחמה. מעל הכל הם הזהירו שלא נוכל להיכנס לרשת המנהרות של החמאס משום שהיא בלתי ניתנת לחדירה. הלוחמים האמיצים, המפקדים האמיצים שלנו, הוכיחו את ההפך הגמור, כל מה שסיפרו לנו שאי אפשר לוחמינו הוכיחו לנו שאפשר. כל היעדים שהדרג הציב לצה""ל חיילנו ומפקדינו הגיבורים השיגו הם השיגו אף מעבר לכך. ההישגים של צה""ל הם אכן חסרי תקדים, בתוך 4 חודשים צהל הרג ופצע כ-20 אלף מחבלים , יותר ממחצית הכוח הלוחם של החמאס, ריסקנו 18 מתוך 24 גדודים ואנחנו מחסלים את שארית המחבלים בפשיטות שנמשכות כל העת, חיילנו הורסים באופן שיטתי את רשת המנהרות שהחמאס מסתתר בהן, הם משמידים מפעלי רקטות, מחסני נשק, מרכזי פיקוד ובקרה, מקומות מסתור שהחמאס היה בטוח שהם בלתי חדירים, הוא היה בטוח שהוא חסין שלא ניכנס לשם. לוחמינו הגיבורים נלחמים כעת בח'אן יונס המעוז העיקרי של חמאס, הנחנו את צה""ל  להיערך לפעול גם ברפיח ובשני מחנות המרכז, המעוזים האחרונים שנותרו לחמאס. וגם כאן כשיגיע הזמן צה""ל יפעל לפי החוק הבינלאומי ויאפשר לאוכ' מעבר בטוח מחוץ לאזורי הלחימה. את שלוש הפעולות הללו: ריסוק הגדודים, טיהור שארית המחבלים והשמדת התת-קרקע אנחנו נמשיך עד הסוף, ואני מבקש שוב להדגיש - אין פתרון אחר זולת ניצחון מוחלט .אם החמאס ישרוד בעזה זו רק שאלה של זמן עד הטבח הבא וציר הרשע של איראן ושלוחותיה ימשיך במסע ההרג שלו והתוקפנות שלו באין מפריע, רק ניצחון מוחלט יאפשר לנו להשיב את הביטחון לישראל הן לצפון והן לדרום, ובסופו של דבר חיסול החמאס יקרין על כל המזרח התיכון ויאפשר לנו להרחיב את מעגל השלום עם שכנינו. היום אמרתי למזכיר המדינה האמריקני בלינקן ""אנחנו במרחק נגיעה מניצחון מוחלט שיהיה גם הניצחון של כל העולם החופשי לא רק של ישראל"". אני מבקש עכשיו לפנות למשפחות החטופים, אני מבקש לומר לכן, יקירכם תמיד עומדים לנגד עיניי, תמיד. אני מסתכל לכם בעיניים, אני מסתכל על התמונות שלהם הלב נקרע ונצבט, אנחנו לרגע לא מפסיקים לפעול למען שחרור חטופינו, גם כעת. אני אומר בגילוי לב להם ולכם מה שאני מאמין בו: המשך הלחץ הצבאי הוא תנאי הכרחי לשחרור החטופים, כניעה לדרישות ההזויות של  החמאס, שמענו עכשיו, לא רק שלא תביא לשחרור החטופים היא רק תזמין טבח נוסף, היא תזמין אסון כבד למדינת ישראל שאף אחד מאזרחינו לא מוכן לקבל, ולגבי היום שאחריי אני מבקש להבהיר שוב: היום שאחריי זה היום שאחריי חמאס, לא חלק מהחמאס, לא חצי מהחמאס, כל החמאס. היום אמרתי למזכיר המדינה בלינקן שלאחר שנמוטט את החמאס אנחנו נבטיח שעזה תהיה מפורזת לתמיד, ההיסטוריה כבר הוכיחה שיש רק כוח אחד שיכול להבטיח פירוז כזה - מדינת ישראל באמצעות צה""ל וכוחות הביטחון שלנו, המשמעות שישראל תהיה ותפעל בעזה בכל מקום ובכל זמן שיידרש, כדי להבטיח שהטרור לא ירים שוב את ראשו. הניהול האזרחי של עזה לא יוכל להתבצע על ידי מי שתומך בטרור, מממן טרור מחנך את ילדיו לטרור, זה אומר גם שנצטרך להחליף את אונר""א, הנחתי להתחיל בתהליך זה ועדכנתי על  כך את מזכיר המדינה בלינקן. אנחנו נמצאים בנקודת מפנה היסטורית נקודת מפנה בה המזה""ת יכול ללכת בכיוון האור או בכיוון החושך, אנחנו לא נאפשר לכוחות האופל של איראן לנצח. הניצחון המוחלט בעזה הוא תנאי לכך, כי כל אויבנו מחכים לראות מי ינצח. אנחנו פועלים למען ניצחון מוחלט, למען הביטחון שלנו, למען העתיד שלנו, למען הבית של כולנו, את זה אנחנו חייבים לעמית בונצל ז""ל ולכל גיבורינו שלא נפלו לשווא ועליהם נאמר ""מדם חללים, מחלב גיבורים, קשת יהונתן לא נסוג אחור וחרב שאול לא תשוב ריקם"". בעז""ה יחד נלחם ויחד ננצח. תודה רבה לכם. 
"
11.2.2024,"ביקור בסיס יהל""מ","ראשית, אני מבקש להודות לרמטכ""ל ולמפקדים גם על המצגת, בעיקר על הביצועים, שהם מרשימים מכל בחינה בינלאומית וההישגים של צה""ל מאוד מאוד מרשימים. אנחנו בדרך לניצחון. זה ייקח עוד זמן, זה נאמר נכון, אבל זה לא ייקח שנים. בניגוד למה שאומרים. זה בהישג יד. זה קרב קשה, אבל קרב שבו אנחנו מנצחים. אנחנו רוצים בעצם להביא לפירוז של הרצועה, והדבר הזה מחייב את השליטה הביטחונית ואת האחריות הביטחונית העליונה שלנו. אני אומר, על כל השטח, מערבית מהירדן, כולל רצועת עזה, אין תחליף לזה בעתיד הנראה לעין, ואנחנו אומרים את זה גם לקהילה הבינלאומית, גם לנשיא ארצות הברית, גם לכל המנהיגים, אין תחליף לזה. כלומר, תמיד תהיה שליטה ביטחונית שלנו, ואם זה מחייב שהות בפנים, אז תהיה שהות בפנים, זה מחייב כניסה לכל מקום, כפי שצה""ל מסוגל להגיע בכל מקום, בכל עת, זה נאמר כאן, וזה גם יישמר בהמשך. זה דורש את מקסימום האחדות בתוכנו, אני מקווה שנצליח לשמר את זה, והמטרה היא לא פחות מאשר הניצחון הזה שאנחנו מדברים עליו. הוא בהישג יד, הוא מחייב גם לעמוד מול הלחצים שהם הולכים וגדלים. אני חייב להגיד לכם את האמת, הם הולכים וגדלים. וכל אחד מכם שבא במגע עם גורמים זרים, יכול לספר על זה, כל אחד בדרכו שלו. אבל הדבר הכי חשוב זה ההיצמדות והדבקות ביעד, והיעד הוא ניצחון. לא חצי ניצחון, לא שלושת רבעי ניצחון, ניצחון על כל החמאס, ואני מאמין, בעזרת השם, בכוחות מלוכדים, אנחנו גם נשיג את זה, לאור מה שראיתם כאן היום, אני חושב שגם אתם יכולים להתמלא בביטחון ובגאווה, בחיילים שלנו, במפקדים שלנו, בהישגים שלנו"
12.2.2024,ציוץ,"פרננדו ולואיס - ברוכים השבים הביתה. 

אני מצדיע ללוחמינו האמיצים על הפעולה הנועזת שהביאה לשחרורם. רק המשך הלחץ הצבאי, עד לניצחון המוחלט, יביא לשחרור כל חטופינו. 

לא נחמיץ אף הזדמנות להשיבם הביתה"
12.2.2024,ציוץ,"עם הלוחמים ששיחררו הלילה את לואיס ופרננדו. 

אנחנו ביום של שמחה שמהולה בעצב. שמחה על השחרור של חטופינו ועצב על נפילת לוחמינו. 

השחרור של לואיס ושל פרננדו זה אחד ממבצעי החילוץ המוצלחים בתולדות מדינת ישראל. 

לפני כמה ימים הביאו לי את המבצע לאישור ואישרתי אותו. חשבתי על שלושה דברים: 

אחד, על קדושת המשימה. 

שתיים, חשבתי על הסיכונים מול הסיכויים, והיו סיכונים. 

שלישית, חשבתי עליכם, על הלוחמים. 

חשבתי מה יקרה ברגע המכריע, כי מנסיון אני יודע, שברגע הפריצה הפער בין ניצחון לאסון הוא מילימטר. 

ב-01:40 לפנות בוקר, אני רואה אתכם שמים את המטען וכעבור שניות אני שומע ""החטופים בידינו"". 

חיסלתם את המחבלים, עשיתם את דרככם חזרה לארץ ללא פגע. זה היה מבצע מושלם, עם ביצוע מושלם. 

אני רוצה להגיד לכם: אני כל כך גאה בכם, בשב""כ, בצה""ל. עבדתם כמכונה משומנת. 

אתם הלוחמים פשוט הכי טובים שיש. באתי הנה להגיד לכם את זה ולהצדיע לכם בשם כל אזרחי ישראל. אתם הכי טובים בעולם"
12.2.2024,שיחה עם לוחמים,"אנחנו ביום של שמחה מהולה בעצב. שמחה על השחרור של חטופינו ועצב על נפילת לוחמינו. אבל אני רוצה להגיד לכם שהשחרור של לואיס ושל פרננדו זה אחד ממבצעי החילוץ המוצלחים בתולדות מדינת ישראל. לפני כמה ימים כשהביאו לי את המבצע לאישור ואישרתי אותו, ואחר כך כמה שעות לפני כן אני חשבתי על שלושה דברים: אחד, חשבתי על קדושת המשימה. שתיים, חשבתי על הסיכונים מול הסיכויים, והיו סיכונים. ושלישית, חשבתי עליכם, על הלוחמים. וחשבתי מה יקרה ברגע המכריע, כי מניסיון אני יודע שברגע הפריצה הפער בין ניצחון לאסון הוא ככה... ככה... מילימטר. ונדמה לי ב-1:40 לפנות בוקר, אני רואה אתכם שמים את המטען וכעבור שניות אני שומע ""החטופים בידינו"". חיסלתם את החוטפים, את המחבלים, עשיתם את דרככם לארץ ללא פגע, מבצע מושלם, ביצוע מושלם. ואני רוצה להגיד לכם: אני כל כך גאה בכם. אני גאה בכם, בשב""כ, בצה""ל, עבדתם כמכונה משומנת. ואתם הלוחמים פשוט הכי טובים שיש. ובאתי הנה להגיד לכם את זה. ולהצדיע לכם בשם כל אזרחי ישראל. אתם הכי טובים בעולם. מברוק."
14.2.2024,ציוץ הצהרה,"השבוע שחררנו שניים מחטופינו במבצע צבאי מזהיר. עד עכשיו שחררנו 112 מחטופינו בשילוב של לחץ צבאי חזק ומשא ומתן תקיף. זה גם המפתח לשחרור יתר חטופינו. לחץ צבאי חזק ומשא ומתן מאוד תקיף. וכן, אני עומד על כך, שחמאס ירדו מהדרישות ההזויות שלהם, וכשהם ירדו מהדרישות האלה, נוכל להתקדם"
14.2.2024,ציוץ ,אנחנו נילחם עד לניצחון המוחלט וזה כולל פעולה עוצמתית גם ברפיח לאחר שנאפשר לאוכלוסיה האזרחית לצאת מאזורי הקרבות
16.2.2024,ציוץ,"הבהרתי בישיבת הקבינט את עמדתי ביחס לדיבורים שנשמעים לאחרונה על כפיית מדינה פלסטינית על ישראל. 

עמדתי מסתכמת בשני המשפטים הבאים: 

1. ישראל דוחה על הסף תכתיבים בינלאומיים בעניין הסדר קבע עם הפלסטינים. הסדר כזה יושג אך ורק במשא ומתן ישיר בין הצדדים, ללא תנאים מוקדמים. 

2. ישראל תוסיף להתנגד להכרה חד-צדדית במדינה פלסטינית. הכרה כזו בעקבות הטבח של ה-7 באוקטובר תעניק פרס עצום לטרור שלא היה כדוגמתו ותמנע כל הסדר עתידי לשלום"
16.2.2024,ציוץ,"אני שולח תנחומים מעומק הלב למשפחות הנרצחים בפיגוע בצומת ראם, ומתפלל לשלום הפצועים. הפיגוע הזה מזכיר לנו שכל הארץ חזית ושהמרצחים, שבאים לא רק מעזה, רוצים להרוג את כולנו. אנחנו נמשיך להילחם עד לניצחון המוחלט בכל העוצמה, בכל חזית, בכל מקום, עד שנחזיר את הביטחון והשקט לכל אזרחי ישראל"
17.2.2024,הצהרה,"שבוע טוב אזרחי ישראל. בראשית דבריי אני מבקש לשלוח תנחומים למשפחות הנרצחים בפיגוע הנפשע אתמול בצומת ראם. אני מבקש גם לאחל החלמה שלמה לפצועים. הפיגוע הזה מזכיר לנו שכל הארץ חזית, המרצחים באים לא רק מעזה, הם רוצים להרוג את כולנו. אנחנו מחויבים להילחם בהם ולהחזיר את הביטחון והשקט לדרום, לצפון, לארץ כולה. הניצחון הזה בהישג יד ואנחנו נשיג אותו בזכות החוסן המופלא שלכם, אזרחי ישראל, ובזכות הגבורה הנשגבת של לוחמינו.
 
על הגבורה הזאת אני מבקש לספר לכם הערב. ביקרתי לאחרונה באגפי השיקום בבתי החולים ״הדסה״ ו״שיבא"". פגשתי שם לוחמים עזי-נפש. הם ריגשו אותי עד דמעות. אחד מהם איבד את שתי רגליו מעל הירך, הוא הסתכל לי בעיניים ואמר לי: 'ראש הממשלה, חייבים להמשיך. תמשיכו עד הסוף'. אותם מילים בדיוק שמעתי מכל חבריו הגיבורים במחלקות השיקום. אחד בלי יד, אחד בלי רגל, ואחדים אף בלי שתי רגליים. בלי יוצא מן הכלל, כולם אמרו לי: 'חייבים להמשיך עד הסוף, עד לניצחון, עד לחיסול החמאס'. חלקם אפילו הוסיפו: 'כשאנחנו נשתקם, נחזור להילחם באויבינו, כי רק ניצחון יבטיח את קיומה של המדינה שלנו'. 

אזרחי ישראל אני אומר ואתם יודעים, יש לנו דור מופלא, וכמה גדול החוב שלנו כלפיו. בזכותם נמשיך להילחם עד שנשיג את כל יעדי המלחמה.
 
השבוע, במבצע מזהיר של הימ״מ, השב״כ וצה״ל, שיחררנו שני חטופים נוספים והשבנו אותם לחיק משפחותיהם. בזמן אמיתי צפיתי בדריכות בלוחמים האמיצים כשהם ממש עמדו לפרוץ למאורת המחבלים. הייתי בחדר המבצעים, השעה הייתה 1:40 לפנות בוקר - זה היה הרגע המכריע, הרגע שבו המרחק בין הצלחה לכישלון הוא כחוט השערה. בתוך שניות שמעתי בקשר את האמירה: ״היהלומים בידינו״. כולנו שיחררנו אנחת רווחה והייתה שמחה גדולה. על אף הסיכון הגדול אישרתי את המבצע המורכב הזה, כי אני מאמין בלוחמים שלנו. אני מאמין במקצועיות שלהם, בנחישות שלהם, בגבורה שלהם. כשנפגשתי איתם למחרת חיבקתי אותם ואמרתי להם: 'אין כמוכם. אתם הלוחמים הכי טובים בעולם. עם ישראל גאה בכם'.

תמצית המדיניות שלנו לשחרור החטופים היא לחץ צבאי חזק ומשא ומתן מאוד תקיף. כך שיחררנו עד עכשיו 112 חטופים וכך נמשיך לפעול עד שנשחרר את כולם. המשא ומתן הזה מחייב עמידה איתנה. 

אני חייב להגיד לכם אזרחי ישראל, שממש עד לרגע זה, הדרישות של החמאס הן הזויות. משמעותן אחת: תבוסה לישראל. ברור שלא נסכים להן. אבל כשהחמאס ירד מהדרישות ההזויות הללו נוכל להתקדם. אני רוצה לומר לכם ולמשפחות החטופים - איננו שוכחים ולו לרגע את המחויבות שלנו להשבת כל החטופים. 

אני מבקש לומר גם מילה חשובה למפונים בדרום ובצפון - ממשלת ישראל מחויבת להחזיר אתכם לבתיכם בביטחון. בדרום אנחנו קרובים להשגת היעד, בצפון נעשה זאת או בדרך מדינית או בדרך צבאית. ניצחון מוחלט בדרום הוא מסר חד וברור לכל אויבינו, הקרובים והרחוקים, מסר שגם יחזיר את הביטחון לכל חלקי הארץ.

בדרך להשגתו, אנחנו משלמים לדאבוני מחיר יקר. גם השבוע נפלו לוחמים גיבורים, ביניהם המג״ד סגן-אלוף נתנאל אלקובי ז""ל, אב לחמישה ילדים. אביו של נתנאל, אלברט, ספד לו בהלווייתו, הוא אמר: ""'עם ישראל חי"" – זאת לא סיסמה. בני דור הניצחון יצאו להילחם באויב אכזר. במותם הם ציוו לנו שנחייה בארץ ישראל חופשיה מאויב'.
 
אני אומר מכאן לאלברט ולכם אזרחי ישראל, לא נעצור עד שנמגר את האויב האכזר שנתנאל וחבריו הגיבורים מסרו את נפשם להביסו. הלחץ הצבאי שלנו עובד. אנחנו סוגרים על החמאס בבירת הטרור חאן יונס. בימים האחרונים הגענו למקומות שהאויב לא דמיין שנגיע אליהם.  מוטטנו את רוב גדודי החמאס ולא נעצור עד שנמוטט את כולם. זהו תנאי הכרחי להשגת הניצחון המוחלט ולא נוותר עליו. נרדוף את רבי-המרצחים, ראשי החמאס, שנמלטים ממחילה למחילה מתחת לאדמה. לא רחוק היום שלא יהיה להם מפלט. נסגור איתם חשבון. זו רק שאלה של זמן.
 
שלשום שוחחתי שוב עם נשיא ארה""ב, ג'ו ביידן. אני משוחח בכל יום עם מנהיגי העולם. אני אומר להם באופן נחרץ: ישראל תילחם עד להשגת הניצחון המוחלט. וכן, זה כולל גם פעולה ברפיח, כמובן לאחר שנאפשר לאזרחים שימצאו באזורי הלחימה להתפנות לאזורים בטוחים. מי שרוצה למנוע מאיתנו לפעול ברפיח, בעצם אומר לנו ״תפסידו במלחמה״. אני לא אתן לזה יד. המערכה המדינית שאני מוביל עם חבריי מאפשרת לנו לפעול בחופש פעולה צבאי חסר תקדים כבר חמישה חודשים, דבר שלא היה במלחמות ישראל. אני רוצה להגיד לכם, זה איננו דבר מובן מאליו. אנחנו משיגים זאת בזכות התמיכה שלכם, אזרחי ישראל.

אנחנו לא ניכנע לשום לחץ. לא ניכנע, כי אנחנו עם של גיבורים. לא ניכנע, כי אנחנו עם חפץ חיים. לא ניכנע, כי אנחנו חייבים, חייבים למגר את הרשע. וכך גם לא ניכנע לתכתיבים בינלאומיים בעניין הסדר עתידי עם הפלסטינים.
 
הבהרתי בקבינט ואני חוזר ומדגיש בפני העולם גם הערב: הסדר יושג אך ורק במשא ומתן ישיר בין הצדדים, ללא תנאים מוקדמים. ישראל בהנהגתי תמשיך להתנגד בתוקף להכרה חד-צדדית במדינה פלסטינית. ומתי רוצים לתת את ההכרה החד-צדדית הזאת? אחרי הטבח הנורא של ה-7 באוקטובר. לא יכול להיות פרס גדול לטרור יותר שלא היה כדוגמתו וימנע כל הסדר עתידי לשלום.
 
אזרחי ישראל, 
אנחנו בדרך לניצחון. הלוחמים דורשים זאת, הפצועים דורשים זאת, משפחות שכולות דורשות זאת, ורוב עצום בעם דורש זאת. כדי להשיג את הניצחון אנחנו צריכים דבר אחד - אחדות. לא אחדות לרגע, אלא אחדות אמיתית. 

כשפגשתי את הלוחמים הגיבורים שלנו במחלקות השיקום בבתי החולים, ראיתי את האחדות הזאת במלוא תפארתה. נפעמתי עד עמקי נפשי. חשתי התרוממות-רוח שקשה לי לתאר אותה. חיבקתי את הגיבורים האלה, התרגשתי. אבל זמן קצר לאחר מכן, התרוממות הרוח הזאת התחלפה במפח נפש. כי אחרי שיצאתי מבית-החולים, הגיע לשם מבקר נוסף. הוא פנה לגיבור ישראל, נועם בן שלוש, לוחם 'גולני' שאיבד את רגלו בקרב. במקום לחזק את נועם, הוא הטיח בו: 'איך בכלל העזת להיפגש עם ראש הממשלה?'. נועם נעמד על רגלו האחת, וזעק אחריו מדם ליבו: 'מי אתה שתדבר על פילוג. אתה עושה פילוג!'. אני מחבק את נועם ומצדיע לו ולחבריו, גיבורינו.
 
אני מבקש לומר לכולכם, אל תקשיבו לאלה שמנסים לפלג בינינו. הם מיעוט קטן שאינו מייצג את הרוב המכריע של אזרחי ישראל. רוב העם רוצה דבר אחד: אחדות למען הניצחון. האחדות הזאת מתקיימת בתוך הנגמ״ש, היא מתקיימת בתוך הטנק, היא מתקיימת בשדות הקרב בין עזה לרפיח, היא מתקיימת בכל חלקי העם ובכל חלקי הארץ. יחד נילחם, ובעזרת השם, יחד ננצח.
"
18.2.2024,ישיבת ממשלה,"לאור הדיבורים שנשמעים לאחרונה בקהילה הבינלאומית על ניסיון לכפות על ישראל באופן חד צדדי מדינת פלסטינית, אני מביא היום לאישור הממשלה החלטה הצהרתית בנושא הזה. אני בטוח שהיא תזכה להסכמה רחבה מאוד.

הנה ההצהרה:
״ישראל דוחה על הסף תכתיבים בינלאומיים בעניין הסדר הקבע עם הפלסטינים. הסדר כזה יושג אך ורק במשא ומתן ישיר בין הצדדים, ללא תנאים מוקדמים. ישראל תוסיף להתנגד להכרה חד צדדית במדינה פלסטינית. הכרה כזאת, בעקבות הטבח של ה-7 באוקטובר, תעניק פרס עצום לטרור, פרס שלא היה כדוגמתו, ותמנע כל הסדר עתידי לשלום״"
18.2.2024,ציוץ,"הדברים של נשיא ברזיל מבישים וחמורים. מדובר בזילות השואה ובניסיון לפגוע בעם היהודי ובזכותה של ישראל להגן עצמה. 

ההשוואה בין ישראל לשואת הנאצים ולהיטלר היא חציית קו אדום. ישראל נלחמת למען הגנתה והבטחת עתידה עד לניצחון המוחלט והיא עושה זאת תוך שמירה על הדין הבינלאומי. 

החלטתי עם שר החוץ ישראל כץ לזמן את שגריר ברזיל בישראל לשיחת נזיפה חמורה במיידי"
19.2.2024,הצהרה,"במשך חמישה חודשים אנחנו מנהלים מערכה מדינית חסרת תקדים. המערכה הזאת אפשרה ללוחמנו את חופש הפעולה כדי להשיג את כל מטרות המלחמה. בתקופה הזאת הדפנו לחצים בינלאומיים רבים, הם כוונו לעצור את המלחמה לפני השגת כל יעדיה, אבל בימים האחרונים אנחנו עדים ללחצים מסוג חדש. ניסיון לכפות עלינו באופן חד צדדי הקמת מדינה פלסטינית שתסכן את קיומה של מדינת ישראל. אנחנו דוחים זאת על הסף. ולכן הבאתי לממשלה הצעת החלטה שקובעת שישראל תתנגד לניסיון לכפות עליה חד צדדית הקמת מדינה פלסטינית. עכשיו, למרות שיש דעות שונות בתוך הממשלה לגבי הסדר הקבע, ההצעה הזאת התקבלה פה אחד על ידי כל המשתתפים בממשלה. כולנו מאוחדים בעמדה שאסור לישראל להיכנע לתכתיב בינלאומי בעניין כל כך קיומי. אני מברך על כך, ואני מביא היום את ההצעה המוסכמת לאישור הכנסת. אני בטוח שהיא תזכה לרוב גורף. זה יבהיר לעולם שיש אחדות רחבה מאוד בתוך ישראל, נגד הניסיון הבינלאומי לכפות עליה מדינה פלסטינית. אזרחי ישראל, כולם יודעים שאני הוא זה שבלמתי במשך עשרות שנים הקמת מדינה פלסטינית שתסכן את קיומנו. עמדתי הייתה ונותרה ברורה. היא רק התחזקה אחרי הטבח הנורא של השבעה באוקטובר. בכל מצב, עם או בלי הסדר קבע, ישראל תשמור על השליטה הביטחונית המלאה בכל השטח מערבית לירדן. זה כולל כמובן את יהודה ושומרון ואת רצועת עזה. גם אלה שיש להם דעות שונות, מסכימים שאחרי השבעה באוקטובר עלינו לקבל בעצמנו את ההחלטות שנוגעות לקיומנו ולעתידנו. ולכן אני קורא לכל המפלגות הציוניות להצביע בעד ההצעה שאנחנו מביאים הערב לכנסת"
19.2.2024,ציוץ לשכה,"הסרטון שבו אנחנו רואים את משפחת ביבס בעזה צובט את הלב, ומזכיר לנו עם מי יש לנו עסק - עם חוטפי תינוקות אכזריים.

אנחנו נבוא איתם חשבון"
20.2.2024,שיחה עם חיילים,"יש הרבה לחצים על ישראל, מבית או מן החוץ, להפסיק את המלחמה לפני שנשיג את כל מטרותיה, כולל במחיר של עסקה בכל מחיר לשחרור חטופים. אנחנו מאוד רוצים להשיג עוד שחרור, ואנחנו מוכנים גם ללכת כברת דרך. אנחנו לא מוכנים לשלם כל מחיר, בטח לא את המחירים ההזויים שהחמאס דורש מאיתנו, שפירושם תבוסה למדינת ישראל. אנחנו מחויבים להמשיך את המלחמה עד שנשיג את כל מטרותיה, שזה אומר חיסול החמאס, שחרור כל החטופים, והבטחה שעזה לא תהווה יותר איום על ישראל. ואין שום לחץ, שום לחץ שיכול לשנות את זה"
21.2.2024,הצהרה בכנסת,אני מברך את חברי הכנסת מהקואליציה ומהאופוזיציה שהצביעו בעד הצעתי נגד הקמת מדינה פלסטינית. השגנו רוב עצום וחסר תקדים של 99 חברי כנסת.   אני לא זוכר רוב עצום כזה על הצעה כלשהיא. הכנסת התאחדה היום ברוב עצום נגד הניסיון להכתיב לנו הקמת מדינה פלסטינית. התכתיב הזה יפגע בשלום והיא שולחת מסר ברור לקהילה הבינלאומית. הכרה חד צדדית לא תקרב את השלום אלא תרחיק אותו. אזרחי ישראל ונציגיהם בכנסת מאוחדים היום יותר מבעבר. הצבענו ברוב עצום למהלך שיסכן את ישראל ואת השגת השלום לפני שנשיג ניצחון מוחלט נגד החמאס
22.2.2024,ציוץ,עם הלוחמים שלנו בחרמון. מוכנים
22.2.2024,שיחה עם לוחמים,"אני קיבלתי עכשיו סקירה ממפקד האוגדה והמפקדים שלכם על הפעילות שלכם. אני רוצה קודם כול להצדיע לכם, אתם עושים עבודה יוצאת מן הכלל מתחילת המלחמה, מהדרום לצפון, ואנחנו במלחמה. אנחנו בעצם בקרב מעזה ורפיח ועד החרמון, ובאמצע גם נלחמים בטרור ברחבי הארץ, כמו שקרה היום. אני רוצה לשלוח קודם כל תנחומים למשפחה של הנרצח, וכמובן איחולי החלמה לפצועים. בדרום יש לנו יעד אחד פשוט וזה ניצחון מוחלט. אנחנו בדרך לחיסול החמאס וגם לשחרור החטופים שלנו, ואנחנו לא נרפה עד שנשיג ניצחון מוחלט. בצפון יש לנו יעד פשוט - להחזיר את התושבים. כדי להחזיר את התושבים, אנחנו צריכים להחזיר את תחושת הביטחון. כדי להחזיר את תחושת הביטחון, צריכים להחזיר את הביטחון וזה יושג, לא נרפה מזה ונשיג את זה באחת משתי דרכים. בדרך צבאית, אם נידרש, בדרך מדינית, אם יתאפשר, אבל בכל מקרה, חיזבאללה צריכים להבין, אנחנו נחזיר את הביטחון. ואני מקווה שהמסר הזה ייקלט שם. אתם חלק מהמסר הזה, וכל עם ישראל עומד מאחוריכם. גאים בכם, עומדים מאחכם ומאמינים בכם"
24.2.2024,ציוץ,"אנו פועלים להשיג מתווה נוסף לשחרור חטופינו, וכן את השלמת חיסול גדודי החמאס ברפיח.

לכן שלחתי משלחת לפריז ונדון הערב בצעדים הבאים במו״מ,

ולכן בתחילת השבוע אכנס את הקבינט לאישור התוכניות המבצעיות לפעולה ברפיח, כולל פינוי האוכלוסייה האזרחית משם.

רק שילוב של לחץ צבאי ומשא ומתן תקיף יביא לשחרור חטופינו, לחיסול החמאס ולהשגת כל יעדי המלחמה"
25.2.2024,ציוץ,"כשאני נלחם על עמדתה של ישראל מול מנהיגי העולם ובראיונות לתקשורת העולמית, אני לא מפסיק לחשוב על אביגיל בת ה-4. 

אביגיל נחטפה על ידי החמאס ב-7 באוקטובר. 

במאמצים רבים שיחררנו אותה והחזרנו אותה לישראל.

אח שלה ואחותה התחבאו בבית שלהם בכפר עזה בתוך ארון נעול במשך 12 שעות, בזמן שמחבלי החמאס רוצחים ישראלים ביישוב שלהם. 

אמא שלהם נרצחה מחוץ לארון, בחדר לידם. 

אבא שלהם נרצח מחוץ לבית. 

אביגיל והאחים שלה גדלים עכשיו אצל המשפחה המורחבת. 

הדודים שלה הפכו להורים שלה. 

כשיש מי שמדברים נגד הזכות של ישראל להגן על עצמה, אני חושב על אביגיל בת ה-4 ועל מיכאל אחיה ועמליה אחותה. 

אחרי הטבח של ה-7 באוקטובר אני לא מוכן להתפשר על שום דבר פחות מניצחון מוחלט שיבטיח את החזרת כל חטופינו, את חיסול החמאס ואת ההבטחה שעזה לעולם לא תהווה יותר איום על ישראל. 

יחד נילחם, ובעזרת השם, יחד ננצח"
27.2.2024,ציוץ,"שרה ואני ניחמנו היום את משפחתו של הלוחם נריה בלטה ז״ל, שנפל בקרב ברצועת עזה בשבת האחרונה. נריה היה לוחם מדהים, צעיר נפלא, שהגיע ממשפחה יוצאת דופן.

הכרתי את אביו רחמים, שעבד במערך הגיור של משרד ראש הממשלה. חיבקנו וחיזקנו את המשפחה בשעתם הקשה והבטחתי להם שאנחנו לא נוותר עד שנשיג את הניצחון המוחלט על אויבינו"
"27.2,2024",הצהרת תגובה לביידן,"מתחילת המלחמה אני מוביל מערכה מדינית שתחליטה לבלום את הלחצים שנועדו לסיים את המלחמה טרם זמנה, ומנגד גם להשיג תמיכה. יש לנו הצלחות לא מבוטלות בתחום הזה. משום שהיום התפרסם בארצות הברית סקר הרווארד האריס, שמראה ש-82 אחוז מהציבור האמריקני תומך בישראל. כלומר, ארבעה מתוך חמישה האזרחים בארצות הברית תומכים בישראל ולא בחמאס, וזה נותן לנו עוד משנה כוח להמשיך במערכה עד לניצחון המוחלט"
29.2.2024,מסיבת עיתונאים,"אזרחי ישראל היקרים,
בראשית דבריי אני מבקש לשלוח תנחומים למשפחות הנרצחים בפיגוע הנפשע ליד עלי, ה' יקום דמם. מאז תחילת המלחמה חיסלנו קרוב ל-400 מחבלים ביהודה ושומרון. הקרב הזה עדיין בעיצומו, הוא גובה מאיתנו מחירים כבדים. 

מאז ה-7 באוקטובר אנחנו מנהלים שתי מערכות: מערכה צבאית ומערכה מדינית. המערכה הצבאית נועדה להשמיד את החמאס, להשיב את כל חטופינו ולהבטיח שעזה לא תהווה עוד איום על ישראל. המערכה המדינית נועדה לתת למערכה הצבאית את הזמן והמשאבים להשגת היעדים הללו - עד להשגת הניצחון המוחלט.

מזה חמישה חודשים אני פועל יום-יום עם חבריי מול מנהיגי העולם ובתקשורת העולמית, כדי לאפשר חופש פעולה לצה""ל ולכוחות הביטחון. חופש פעולה זה הוא חסר תקדים מאז הקמת המדינה.

כראש ממשלת ישראל, אני מחויב לשמור על האינטרסים הקיומיים שלנו, יהיו אשר יהיו הלחצים עלינו, והלחצים הללו הולכים ומתגברים. כך פעלו גם קודמיי בצמתים מכריעים: מול התנגדות בינלאומית דוד בן-גוריון הכריז על עצמאות ישראל, לוי אשכול יצא למלחמת ששת הימים ומנחם בגין הורה על תקיפת הכור בעיראק. כך עשיתי גם אני כראש הממשלה במשך שנים רבות מול לחצים אדירים: במאבק המתמשך נגד הגרעין האיראני, בבלימת הניסיון לכפות עלינו מדינת טרור פלסטינית ובהכפלת ההתיישבות ביהודה ושומרון מול לחצים לחנוק אותה לחלוטין. 

והיום, אני הודף יחד עם חבריי את הלחצים הבינלאומיים לסיים את המלחמה, לפני שנשיג את כל יעדיה. כפי שאמרתי, אף שהלחצים הללו הולכים וגוברים, המאמצים שלנו נושאים פרי בזירה המדינית החשובה ביותר - והיא, כמובן, ארה״ב. השבוע פורסם בארה״ב מחקר של מכון הרווארד-האריס. המחקר קובע ש-82% מהציבור האמריקני תומך בישראל. כלומר, למעלה מארבעה מתוך חמישה אזרחים בארה""ב תומכים בנו ולא בחמאס. תמיכה רחבה זו נותנת לנו משנה-כוח להמשיך במערכה עד לניצחון המוחלט.

אנחנו פועלים בעוצמה נגד אויבינו בכל החזיתות: בצפון – אנו מכים בחיזבאללה, מחסלים מפקדים בכירים שלו ושל איראן באזורנו ומונעים מהם לממש את כוונותיהם הרצחניות.

בדרום - אנחנו ממשיכים בחיסול גדודי החמאס בח׳אן יונס והם גם נערכים להמשך. ושיהיה ברור לכם - יהיה המשך. ניצחון על החמאס מחייב את חיסול כל גדודי החמאס הנותרים גם במרכז הרצועה וגם ברפיח. אנחנו נעשה זאת תוך פינוי האוכלוסייה האזרחית מאזורי הלחימה, אנחנו נעשה זאת תוך דאגה לצרכים ההומניטריים ואנחנו נעשה זאת תוך שמירה על הדין הבינלאומי - כי כך אנחנו פועלים.

במקביל, אנחנו עושים מאמץ בלתי פוסק להשיב את כל חטופינו. אזרחי ישראל, זוהי מטרה קדושה, אנחנו עובדים עליה סביב השעון. אני דורש לדעת מראש את שמות כל החטופים שיהיו במתווה. טרם קיבלתי תשובה על שתי השאלות, ומוקדם מדי לומר, חרף הרצון שלנו, אם נשיג בימים הקרובים מתווה שחרור נוסף. אנו עושים מאמצים גדולים כדי להצליח, אבל ברור לכם דבר אחד - אנחנו לא נתקפל מול הדרישות ההזויות של החמאס. לא נעשה זאת, משום שאם נתקפל - פשוט לא נהיה כאן. אבל עד היום בזכות השילוב של לחץ צבאי ומשא ומתן תקיף, הצלחנו להחזיר בחיים 112 מחטופינו. אנחנו נחושים להחזיר את כולם. עם מתווה או בלי מתווה – אנחנו נילחם עד לניצחון המוחלט.

אזרחי ישראל,  
אנחנו משיגים את מטרות המלחמה קודם כל בזכות גבורת לוחמינו, וגם בזכות האחדות בתוכנו. לאחרונה, האחדות הזו התבטאה בהצבעה חסרת תקדים בכנסת - 99 חברי כנסת נענו ליוזמתי להצביע נגד תכתיב בינלאומי שיכפה עלינו הקמת מדינה פלסטינית. בפעם האחרונה כשהיו 99 חברי כנסת יחד - זה היה לפני 30 שנה, בהסכם השלום של ירדן. כשאנחנו עומדים יחד אנחנו מאוד חזקים. מתחילת המלחמה אנו מגלים אחדות נפלאה בשדה הקרב ואחדות נפלאה בחברה בישראל, אחדות שמדהימה את אויבינו וידידינו כאחד.

כל אחד שבא הנה הוא אומר לי את זה: אנחנו פוגשים, אם זה במוניות, או ברחוב, או במפגשים שלנו עם ציבורים שונים, הם אומרים: ""אנחנו פוגשים כאן אחדות שהיא מדהימה"". הם גם רואים את החיילים שלנו, הם אומרים: ""אנחנו פוגשים כאן אחדות שהיא נשגבת"" - כך אומרים מבקרים זרים.

אנחנו חייבים להמשיך באחדות זו כדי להשיג את הניצחון המוחלט. וברוח זו, אני משוכנע שבכוחנו להתגבר גם על נושא חלוקת הנטל והגיוס. ראשית, צריך להקל על נטל המילואים ולתגמל עוד יותר את משרתי הסדיר והמילואים. אינני מסכים עם הכוונה להכפיל באופן גורף את שירות המילואים; להכפיל אותו פי 3 או פי 4. צה""ל יכול להמשיך לגייס מילואים בצווי 8 ובהתאם לצרכיו, ככל שיידרש.

שנית, אני מכין חוק שיתגמל יוצאי צבא באופן דרמטי על ידי מתן הנחות עצומות על קרקעות בגליל ובנגב באזורי עדיפות לאומית. אני אתן לכם דוגמה: חייל משוחרר שאין בבעלותו דירה, יקבל על הקרקע הנחה של 90%, ולוחם משוחרר קרבי ללא דירה יקבל הנחה עד 95%. כלומר, כמעט בחינם. הלוחמים הגיבורים שלנו הרוויחו את זה בזכות. הם הגנו על הבית והם יקבלו עכשיו קרקע לבנות עליה בית.

שלישית, בעניין הגיוס - אני מוקיר עמוקות את לימוד התורה של אחינו החרדים. אני גם מכיר ומוקיר את התגייסותם לארגוני חירום והצלה אזרחיים שעושים עבודת קודש. אבל בצד זה, אני חייב גם לומר: אי אפשר להתעלם מהתחושה הרווחת בציבור על הפער בחלוקת נטל הביטחון. ואני אומר לכם דבר נוסף, היום גם הציבור החרדי מכיר בצורך הזה, הוא נכון לשנות את המצב. ולכן אנחנו נקבע יעדים לגיוס חרדים לצה״ל ולשירות האזרחי, ואנחנו נקבע גם את הדרכים להבטיח את מימוש היעדים הללו. אפשר להשיג הסדר זה בלי לפלג את העם ובלי להסית נגד אף ציבור. 

אני בטוח שניתן להשיג להסדר זה רוב בכנסת, אבל גם ברור לי דבר אחד - אי אפשר להשיג הסכמה מוחלטת. אתם יודעים איפה יש הסכמה מוחלטת? בצפון קוריאה. בדמוקרטיה יש הסכמה של הרוב. מי שדורש הסכמה מוחלטת, לא ישיג שום הסכמה. הרי מספיק שיש למישהו בקואליציה אינטרס להביא לבחירות - אז ניגרר לבחירות. מספיק שיש גורם שדרישותיו בנושא הגיוס קיצוניות – לכאן או לכאן - גם אז ניגרר לבחירות. 

ומה המשמעות של בחירות כלליות עכשיו? בחירות כלליות פירושן הפסקת המלחמה, כלומר תבוסה לישראל. בחירות כלליות פירושן שיתוק המדינה לפחות לחצי שנה, אולי אפילו לשמונה חודשים. חצי שנה שבה המדינה, הממשלה והכנסת יהיו משותקות ומשוסעות. במצב זה, ידי הממשלה יהיו כבולות. היא לא תוכל לקבל החלטות - לא בעניין החטופים, לא בעניין רפיח, לא בעניין חיזבאללה - לא בשום עניין.  

ולא רק הממשלה תהיה משותקת ומשוסעת - הלוחמים שלנו יהיו משוסעים. הרי לא מדובר בבחירות המוניציפאליות, בהן לוחם מחברון נמצא בנגמ״ש יחד עם לוחם מרמת השרון. ראינו את זה עכשיו. בבחירות כאלה לא היה שום ויכוח ביניהם, כל אחד היה בעניינו. אבל בבחירות כלליות, לא רק שיהיה ויכוח - יהיו אמוציות, יהיו מחנות, יהיו התרסות. זה יהיה ירי קטלני בתוך הנגמ״ש הלאומי שלנו. אסור שזה יקרה לנו במהלך מלחמה, ועוד כשאנחנו כל כך קרובים לניצחון.

אני חוזר ואומר לכם, אזרחי ישראל, בחירות כלליות תוך כדי המלחמה פירושן תבוסה לישראל. זהו בדיוק החלום של סינוואר, זה בדיוק החלום של נסראללה, זהו בדיוק החלום של איראן. הם רק מחכים לזה. אני יודע על מה אני מדבר. ואני אגיד לכם דבר נוסף: כל חברי הקבינט יודעים על מה אני מדבר.

לכן אזרחי ישראל, זה הזמן לאחדות, זה הזמן להסכמות בתוכנו. יחד איתכם, אני אומר הערב למנהיגי העולם, גם לידידינו וגם ליריבינו, אל תטעו בנו. אנחנו נחושים להילחם עד הסוף, עד לניצחון המוחלט.

תמיד נזכור שכל זה מושג בזכות לוחמינו. כל זה מושג בזכות גיבורי העם. אני מצדיע להם על ההליכה הנועזת בראש, על ההסתערות קדימה בחירוף נפש ואני מחבק את משפחות הנופלים בכאבן הגדול מנשוא. 

בתחילת השבוע, הגעתי עם רעייתי שרה ליישוב שבי שומרון. ביקרנו שם את משפחתו של סמל ראשון נריה בלטה ז''ל. נריה מסיירת גבעתי, שנפל כגיבור בקרב ברצועת עזה. נריה הוא בנם של הרב רחמים ובת שבע, שעלו מאתיופיה לשומרון. סבו של נריה נרצח בסודן בדרך לציון, ונכדו היה לוחם אמיץ שנפל למען ציון. דמענו יחד עם הרב, האבא רחמים, והאמא בת שבע, כשהם דיברו בהתרגשות על בנם הגיבור, אוהב עמו וארצו.

למען נריה, למען כל נופלינו, למען הבטחת עתידנו, נמשיך להילחם עד לניצחון המוחלט.

יחד נילחם, ובעזרת השם - יחד ננצח"
5.3.2024,ישיבת ממשלה,"המדיניות של ישראל תמיד הייתה ותמיד תהיה לשמור על חופש הפולחן לכל הדתות. כך נהגנו כמובן גם בחג הרמדאן וכך ננהג גם עכשיו. אנחנו נעשה הכל כדי לשמור על חופש הפולחן בהר הבית, תוך כדי שמירה מתאימה של צורכי הביטחון והבטיחות ונאפשר לציבור המוסלמי לחוג את החג. "
7.3.2024,טקס סיום קורס קצינים,"משפחות הקצינים והקצינות - אתם השורש. אתם הרוח הגבית. אתם הסיבה שהם עומדים כאן לפנינו היום על מגרש המסדרים הזה. כל הכבוד לכם. תודה לכם בשם מדינת ישראל.

משפחות הנופלים שהקריבו את היקר מכל, אחיי ואחיותיי למשפחת השכול, ליבנו איתכם באהבה אין קץ. הפצועים אדירי הרוח, שפגשתי עכשיו אתכם, עומדים כאן, מחלימים מהפצעים ומייחלים לרגע שתחזרו להילחם עם חבריכם, אין כמוכם.

והיום, בראש כולם, מסיימי ומסיימות קורס קצינים לוחמים. אתם גאוות העם. מדינת ישראל מצדיעה לכם - אני מצדיע לכם.

כשעברתי עכשיו בין השורות והסתכלתי בעיניים של כל אחד ואחת מכם, חשבתי על מה שכתב בזמנו גיבור מחתרת ניל""י, אבשלום פיינברג: ""ואם אנחנו ניפול בּטרם הגענו, ולא נזכּה לראות עם שב - נוריש לבנינו את הרוחַ שבּנו, למלא אחרינו את שורות הקרב"".

קצינות וקצינים יקרים, שרשרת הדורות של גיבורי ישראל הכינה אתכם לרגע הזה. יש בכם תודעת שליחות, יש בכם רוח כבירה, יש בכם רצון להשלים את המשימה שלמענה יצאתם לקרב על הבית. ארבעה מחבריכם נפלו במערכה – נתנאל איתן, עומרי שוורץ, יעקב איליאן ושי איילי זיכרונם לברכה. השורות כאן, בבה""ד 1, חסרות אותם – אבל הציווי שהם הותירו לנו נוכח מתמיד: להמשיך להכות באויבינו עד הסוף - עד הניצחון המוחלט.

דמות הקצין הישראלי שחותר לניצחון המוחלט משתקפת היטב בספרו החדש של קצין הקומנדו במילואים, אלקנה כהן. אלקנה מתאר בספרו את דור הניצחון - זהו הדור שלכם, שמסתער קדימה בלי היסוס. הוא כותב כך: ״כשמסביב הכל בוער, וריח המלחמה אינו מרפה, היעד נותר מזוקק, בהיר, בלתי משתנה – אנחנו במלחמת קיום, שבה מדינת ישראל חייבת לנצח!"".

טבילת האש שעברתם בחודשי המלחמה ביטאה בדיוק את ההכרה הזאת. הפגנתם אומץ-לב, מקצועיות, דבקות במשימה, חתירה למגע, התקפיות, יוזמה, נחישות, במילה אחת - גבורה.

לוחמים ולוחמות, קצינים וקצינות, אנחנו בעיצומה של מלחמה שאין צודקת ממנה. הממשלה קבעה את מטרות המלחמה – ואתם בשטח פועלים להשיגן: חיסול שלטון הרשע של חמאס, החזרת כל חטופינו הביתה ומניעת כל איום עתידי מעזה על מדינת ישראל.

במלחמה הזו צבא היבשה נמצא במוקד העשייה: בקרבות פנים אל פנים, בחיסול מחבלים, בהשמדת תשתיות טרור, בהרס מנהרות, במרדף בלתי פוסק אחרי רבי המרצחים, בניסיונות לאתר חטופים. 

אני רוצה שתקשיבו למה שאומר עליכם, על צה״ל שלנו, היסטוריון צבאי נודע בשם ג'ון ספנסר, מומחה ללוחמה אורבנית ב""ווסט פוינט"" - הבה״ד 1 של ארה""ב: ""אף צבא בהיסטוריה"" – הוא אומר – ""לא התמודד עם עשרות אלפי לוחמים חמושים, הפזורים בערים שונות, תוך שהם משתמשים באוכלוסייה האזרחית כמגן אנושי, ומסתתרים במאות קילומטרים של מנהרות תת-קרקעיות, ולמרות התנאים הקשים הללו, תנאים חסרי תקדים, צה""ל מתקדם בהצלחה מרשימה להשגת יעדי המלחמה, והוא עושה זאת תוך פגיעה מינימלית באזרחים"" – וכפי שההיסטוריון ספנסר מציין, במאמץ ששום צבא אחר בעולם בתולדות הצבאות לא עשה.

היום אני רוצה לומר לכם במילים ברורות: צה""ל ימשיך לפעול מול כל גדודי החמאס בכל רחבי הרצועה – וזה כולל את רפיח, המעוז האחרון של החמאס. מי שאומר לנו לא לפעול ברפיח, אומר לנו להפסיד במלחמה - וזה לא יקרה.

בד בבד נפעל בתקיפות בגזרות האחרות, מול כל מי שמבקש להשמיד אותנו, כולל בחזית הצפון. מי שעדיין לא השתכנע מנחת זרוענו, מוטב שיסתכל על מה שקורה למעוזי האויב בעזה; אויבינו הביאו על עצמם חורבן חסר תקדים. מי שדיבר על ""קורי העכביש"" - פוגש היום אריות.

וכן, יש לחץ בינלאומי. יש לחץ בינלאומי, והוא גובר. אבל דווקא כשהלחץ הבינלאומי גובר, אנחנו צריכים לצופף את השורות בינינו. אנחנו חייבים לעמוד יחד מול הניסיונות לעצור את המלחמה. אנחנו חייבים לדחות יחד את הניסיון הנואל להטיל על צה״ל את האחריות לפשעי החמאס.

חמאס הוא זה שרצח, טבח ואנס את אחינו ואחיותינו. חמאס הוא זה שחטף את בנינו ובנותינו. חמאס הוא זה שמבצע פשעי מלחמה יום-יום נגד עמו שלו, ונגד עמנו. ואילו אנחנו – אנחנו נלחמים במפלצות הללו כדי להבטיח את עצם קיומנו. בו בזמן, תוך הגנה על עצמנו, אנחנו מגינים על הערכים המקודשים ביותר של העולם החופשי והחברה האנושית כולה.

ולכן אני אומר למנהיגי העולם: כשאנחנו מנצחים את מרצחי השבעה באוקטובר, אנחנו מונעים את ה-11 בספטמבר הבא. וראוי שכל העולם התרבותי יתמוך בצבא ההגנה לישראל ובמדינת ישראל.

הלחימה – והלמידה תוך כדי לחימה – כרוכות זו בזו. ממש כך אומר משורר תהילים: ""המלמד ידיי לקרב, אצבעותיי למלחמה"". אנו למדים את לקחי הקרב, ואנחנו מתכננים בשיקול דעת את המשך המלחמה. בהמשך נפיק את כל לקחי השבעה באוקטובר. נעשה זאת באופן גלוי ומלא. אבל היום לנגד עינינו מטרה ברורה: השגת הניצחון המוחלט במלחמה.

בקרוב מאוד, הפעם כקצינים וקצינות צה''ל, תחזרו ליחידות שלכם, תובילו לוחמים אל היעד, ותבטיחו את הניצחון. בעשותכם זאת, זכרו תמיד: יש לנו מדינה אחת, צבא אחד, גורל אחד. כולנו - מימין ומשמאל, חילונים ודתיים, יהודים ולא יהודים, כולנו עומדים יחד, כתף אל כתף, לב אל לב. נזכור את הנופלים, גיבורי ישראל, ויחד נבטיח את נצח ישראל.

יחד נילחם, ובעזרת ה׳ - יחד ננצח. תודה לכם – ובהצלחה גדולה"
7.3.2024,ציוץ,"עם הקצינות והקצינים החדשים שלנו. מי שדיבר על ""קורי עכביש"" - פוגש היום בשטח אריות. מצדיע לכם"
8.3.2024,ציוץ,"ביום האישה הבינלאומי אני מבקש להצדיע ללוחמות המופלאות שלנו - בצה״ל, במשטרה ובכל גופי הביטחון - שנלחמות כלביאות למען ניצחוננו והבטחת ביטחוננו. 

ביום הזה אני קורא לקהילה הבינלאומית לעמוד לצד ישראל בדרישתה ובמאמציה למען שחרור כל חטופינו ובהם נשים צעירות - אחיותינו היקרות - שנאנסו ועברו התעללות מינית מחרידה בידי מפלצות החמאס. 

זהו פרצופו האמיתי של החמאס. הגיע הזמן שהקהילה הבינלאומית תבין זאת ותעמוד לצד ישראל שנלחמת נגד בני החושך.

שבת שלום"
9.3.2024,ציוץ,"ישראל שמקפידה על חוקי המלחמה לא תקבל הטפות מוסר מארדואן, שתומך ברוצחים ואנסים של ארגון הטרור חמאס, מכחיש את שואת הארמנים, טבח בכורדים בתוך מדינתו שלו ומעלים מתנגדי משטר ועיתונאים"
10.3.2024,ציוץ לשכה,אני מברך ומאחל הצלחה לכל חברי המשלחת במאמץ הלאומי לשחרור חטופינו ולמאבק למען עמדתה וצדקתה של ישראל
11.3.2024,ציוץ הצהרה,"אנחנו בדרך לניצחון המוחלט.

בדרך לניצחון הזה, חיסלנו כבר את מספר 4 בחמאס. 3, 2, ו-1 בדרך.

כולם בני מוות, אנחנו נגיע לכולם"
11.3.2024,ציוץ לשכה,"אני מאחל רמדאן כרים לאזרחי ישראל המוסלמים ולמוסלמים ברחבי העולם. כדרכנו במהלך חודש רמדאן, נעשה הכל להבטיח, חופש פולחן מלא במקומות הקדושים. נפעל נגד הניסיונות של גורמים קיצוניים להתסיס את האווירה ולגרום לגילויי אלימות. שברמדאן הבא נדע ניצחון על גורמי הטרור שמאיימים על כולנו ונרחיב את השלום שמשרת את כולנו."
14.3.2024,מפגש עם חיילות,"ההתפתחות של העבודה שלכן היא מאוד מרשימה. והיא מאוד מסייעת לכוחות הלוחמים והיא פוגעת באויב. אתן בעצם העיניים של הכוח הלוחם. וזה נותן יתרון עצום. אני רוצה קודם כול להודות לכן, להודות לך המפקד, ולכם, ולכן, על העבודה החשובה. החברות שלכם עדיין יושבות בשבי החמאס, אנחנו עושים הכול כדי להוציא אותן ואת יתר החטופים. זו משימה קדושה, וגם המשימה שאתם עושים היא קדושה. אנחנו נחושים לנצח, להשיג את הניצחון המוחלט. עכשיו, בשעה שאתם וצה""ל נערכים להמשך הלחימה, יש לחצים בינלאומיים בעצם למנוע מאיתנו מלהיכנס לרפיח ולהשלים את המלאכה. כראש ממשלת ישראל אני הודף את הלחצים האלה. אנחנו עושים את זה בהצלחה כבר חמישה חודשים, זה זמן שיא בתולדות מלחמות ישראל. אני אמשיך להדוף את הלחצים, אנחנו ניכנס לרפיח, אנחנו נשלים את חיסול יתר גדודי החמאס, אנחנו נחזיר את הביטחון, ואנחנו נביא את הניצחון המוחלט לעם ישראל ולמדינת ישראל. ואני רוצה להודות לכם על חלקכם החשוב במעשה הזה. אז תודה רבה לכם. תמשיכו. המשיכו להסתכל, להדפיס, לפגוע. תודה, תודה רבה."
14.3.2024,"ציוץ לשכה, מפגש משפחות","אנחנו מחויבים להחזיר את כולם. גם אם אנחנו הולכים למערכת רבת שלבים זה כולל את כולם, גם את החללים וגם את החטופים והחטופות. הייתי שמח אם הייתי יכול להיות לכם היום איש בשורה. עד לרגע זה לא באה תשובה אמיתית של חמאס. הם עדיין מחזיקים בדרישות בלתי מקובלות. הם לא ששים להתקדם, הם גם רוצים להבעיר את השטח ברמדאן. זה הניסיון שלהם, זאת המטרה שלהם. בעקבות לחץ שלנו, של הממשלה, וגם בעזרה שלכם - אנחנו רואים בפעם הראשונה לחץ של קטאר על חמאס. אני שואף לזה ודוחף לזה כבר הרבה זמן. אני חושב שכל נסיעה והופעה שלכם בחו""ל, באו""ם, בוושינגטון, ובבירות השונות הלחץ על קטאר מתחיל לעבוד. קטאר התחילו להגיד להם: 'אנחנו נסלק אתכם', 'אנחנו נמנע מכם כסף', אלו דברים שנאמרו, אנחנו וידאנו שאכן נאמרו. זה שינוי, זה דבר חיובי. אם מישהו אמר לכם שאני לא רוצה עסקה, ומנסים שלא לעשות את זה - זה קשקוש. כרגע יש שינוי בלחץ של קטאר. זה הדבר החיובי שאני יכול לומר."
17.3.2024,ישיבת ממשלה,"בוקר טוב. מאז תחילת המלחמה אנחנו נלחמים בשתי חזיתות, בחזית הצבאית ובחזית המדינית. בחזית המדינית הצלחנו עד היום לאפשר לכוחותינו להילחם באופן חסר תקדים במשך חמישה חודשים מלאים. אבל אין זה סוד שהלחצים הבינלאומיים נגדנו מתגברים. בקהילה הבינלאומית, יש מי שמנסים לעצור את המלחמה עכשיו, לפני השגת כל יעדיה. הם עושים זאת על ידי הטחת אשמות שווא נגד צה""ל, נגד ממשלת ישראל ונגד ראש ממשלת ישראל. הם עושים זאת על ידי מאמץ להביא לבחירות עכשיו בעיצומה של המלחמה. ואת זה הם עושים, כי הם יודעים שבחירות עכשיו יעצרו את המלחמה וישתקו את המדינה לפחות לשישה חודשים. אז שיהיה ברור: אם נפסיק את המלחמה עכשיו, לפני השגת כל יעדיה, המשמעות היא שישראל הפסידה במלחמה. ואת זה לא נאפשר. לכן, אסור לנו להיכנע ללחצים הללו ולא ניכנע להם. להיפך. האמת הפשוטה הזאת רק מחזקת את הנחישות שלנו, להדוף את הלחצים ולהמשיך להילחם עד הסוף, עד הניצחון המוחלט. שום לחץ בינלאומי לא יעצור אותנו לממש את כל מטרות המלחמה: חיסול החמאס, שחרור כל חטופינו, ולהבטיח שעזה לא תהווה עוד איום נגד ישראל. כדי לעשות זאת, נפעל גם ברפיח. זאת הדרך היחידה לחסל את שארית גדודי המרצחים של החמאס, וזאת הדרך היחידה להפעיל את הלחץ הצבאי הדרוש לשחרור כל חטופינו. לשם כך, אישרנו את התוכנית המבצעית לפעולה ברפיח, לרבות קידום הצעדים לפינוי האוכלוסייה האזרחית מאזורי הקרבות. זהו שלב הכרחי לקראת הפעולה הצבאית. אלה שאומרים שהפעולה ברפיח לא תקרה, הם אותם אלה שאמרו שלא ניכנס לעזה, שלא נפעל בשיפא, שלא נפעל בחאן יונס, ושלא נחדש את המלחימה לאחר ההפוגה. ולכן אני חוזר ואומר, נפעל ברפיח. זה ייקח כמה שבועות, זה יקרה. ולידידנו בקהילה הבינלאומית אני אומר, הזיכרון שלכם כל כך קצר, כל כך מהר שכחתם את השבעה באוקטובר, את הטבח הנורא ביותר שבוצע נגד יהודים מאז השואה? כל כך מהר אתם מוכנים לשלול מישראל את הזכות להגן על עצמה נגד מפלצות החמאס? כל כך מהר איבדתם את המצפן המוסרי שלכם? במקום ללחוץ על ישראל שנלחמת מלחמה שאין צודקת ממנה, נגד אויב שאין אכזר ממנו, תפנו את הלחצים שלכם נגד החמאס ונגד הפטרון שלה, איראן. הם אלה שמהווים סכנה לאזור ולעולם כולו. אנחנו בכל מקרה, נעמוד מול כל הלחצים, ובעזרת השם, נמשיך להילחם יחד עד לניצחון המוחלט.

כחלק מהמאמץ שאנחנו עושים להילחם במלחמת ההסברה בארה""ב אנחנו שמחים להביא היום לאישור הממשלה את המינוי של השר אופיר אקוניס לקונסול הכללי של ישראל בניו יורק. זו צומת חשובה מאוד. שם יש עבודת הסברה ענקית. מלחמה גדולה, גם בניו יורק, גם ברחבי ארה""ב, שהיא כמובן הזירה החשובה ביותר. יש לי ידיעה ואמון מלא שאתה תעשה את העבודה האת היטב 
"
18.3.2024,ציוץ הצהרה,"שוחחתי הערב עם נשיא ארצות הברית ג'ו ביידן. 

דיברנו על ההתפתחויות האחרונות במלחמה, לרבות המחויבות של ישראל להשיג את כל מטרות המלחמה: חיסול החמאס, שחרור כל חטופינו, והבטחה שעזה לא תהווה יותר איום על ישראל - תוך כדי מתן הסיוע ההומניטרי ההכרחי שמסייע להשיג את המטרות הללו"
19.3.2024,"דברים בועחו""ב","טוב, אנחנו במערכה כפולה, מערכה צבאית ומערכה מדינית. כמובן, שתיהן קשורות זו בזו. המאבק המדיני נותן לנו את המרחב והזמן וגם המשאבים, כדי להגיע למיצוי תוצאות המלחמה. אנחנו כבר נלחמים למעלה מחמישה חודשים. זה זמן שיא בתולדות מלחמות ישראל, חוץ ממלחמת העצמאות. ואנחנו כמובן נתונים ללחץ הולך וגורר בינלאומי, שאנחנו הודפים אותו, על מנת להשלים את מטרות המלחמה. מטרות המלחמה, אני מזכיר בקיצור נמרץ זה בעצם הריסת או חיסול היכולות הצבאיות והממשליות של החמאס, שחרור כל חטופינו, וכמובן להבטיח שעזה לא תהפוך לא תהווה איום יותר על ישראל. כדי לעשות את זה, אנחנו צריכים להשלים את החיסול של החמאס הצבאי. אין לזה תחליף, אי אפשר ללכת מסביב לזה. אי אפשר להגיד נשמיד 80 אחוז מהחמאס, נשאיר 20 אחוז, כי ה-20 אחוז האלה יתארגנו בחזרה, יכבשו בחזרה את הרצועה, וכמובן יהוו איום מחודש על ישראל. וכמובן, זה יהיה גם ניצחון לציר הרחב יותר, שמאיים עלינו - הציר האיראני. ולכן אנחנו נחושים להשלים את החיסול של חמאס. זה מחייב את חיסול הגדודים הנותרים ברפיח, כמובן, גדוד וחצי במחנות המרכז. אנחנו נחושים לעשות את הדבר הזה. יש לנו ויכוח שאני שם אותו על השולחן וכולם יודעים אותו. גם ג'ייק סאליבן היועץ לביטחון לאומי של ארצות הברית, אמר אותו אתמול. יש לנו ויכוח עם האמריקנים לגבי הצורך להיכנס לרפיח. לא רק לגבי הצורך לחסל את החמאס, הצורך להיכנס לרפיח. אנחנו לא רואים דרך לחסל את החמאס מבחינה צבאית, בלי להשמיד את הגדודים הנותרים הללו. אנחנו נחושים לעשות את זה. מתוך כבוד לנשיא סיכמנו על דרך שבה הם יוכלו להציג לנו את הרעיונות שלהם, במיוחד לצד ההומניטרי, שאנחנו אנחנו שותפים כמובן לרצון הזה לאפשר יציאה מסודרת של האוכלוסייה ומתן סיוע הומניטרי לאוכלוסייה האזרחית. אנחנו עושים את זה מתחילת המלחמה, אבל הבהרתי לנשיא, בשיחתנו, בצורה הברורה ביותר, שאנחנו נחושים להשלים את החיסול של הגדודים האלה ברפיח, ואין דרך לעשות את זה, זולת הכניסה הקרקעית."
19.3.2024,ועדה פשיעה ערבית,"כולנו מברכים על כך שהחברה הערבית בישראל מפגינה סולידריות עם המאבק שלנו בחמאס. ועם זאת, חייבים לומר שנמשכת ההתעצמות של ארגוני הפשיעה שמשתמשים עכשיו בכלי נשק קטלניים יותר מבעבר, כמו קלימגורים או טילי לאו, ולכן חובה להעצים את המאבק בארגוני הפשיעה, ולכן נביא היום שלושה צעדים. הצעד הראשון זה חקיקה נגד אמל""ח קטלני, צעד שני זה כינוס צוות העל מדי שבוע למאבק רצוף בטרור, גם תוך כדי המלחמה, ואני מבקש מראש המטה רועי כחלון להצטרף לצוות הזה. מאמץ שלישי שתואם על ידי רועי כחלון, זה הקמת צוותי עבודה נוספים למלחמה ממוקדת בפשיעה. אלה שלושת הדברים, בוודאי נדון גם בדברים אחרים, אבל אסור לנו להזניח את המלחמה בארגוני הפשיעה, גם תוך כדי המאמץ המלחמתי הגדול שאנחנו עושים בכל החזיתות."
20.3.2024,"ציוץ לשכה, ביקור מועצת רמ""י","היום זה יום בשורה, משום שאנחנו התחייבנו מזה זמן להביא קרקעות חינם או כמעט בחינם למשרתי הצבא, חיילי המילואים שלנו, עם דגש כמובן על השירות הקרבי. יש כאן באמת בשורה גדולה של 90%, ובכמה מקומות גם של 95%. הקרקע עצמה היא כמעט חינם, אנו ערים לכך שיש גם הוצאות פיתוח. אנחנו דנים עכשיו על איך לתת גם סיוע, סבסוד, במשרד האוצר לטובת הוצאות הפיתוח. זו כמובן מהפכה גדולה, זה גם יוצר צדק. הלוחמים שלנו נלחמים על האדמה שלנו ומגיע להם חלק באדמה שלנו. השינוי הזה הוא מבורך - הוא חיוני לצפון, הוא חיוני לדרום, הוא חיוני לחלקים אחרים של הארץ. על אחת וכמה משום שאנחנו בתוך מלחמה והמלחמה הזאת היא מלחמה על הארץ. אנחנו רוצים לתת את הגמול הראוי לאלה שמסכנים את עצמם למען הקיום של כולנו. אני מברך אתכם על ההחלטה שאתם עומדים לקבל. אנחנו נפתור את הבעיה שנותרה. אנחנו יוצאים לדרך, דרך חדשה. בשורה גדולה למשרתים שלנו. תודה רבה לכם."
20.3.2024,ציוץ הצהרה,"אזרחי ישראל, עדכון קצר על שיחתי האחרונה עם נשיא ארצות הברית, ג'ו ביידן. כבר בתחילת הדרך אנחנו הסכמנו שצריך לחסל את החמאס, אבל במהלך המלחמה, זה לא סוד, היו בינינו חילוקי דעות על הדרך הטובה ביותר להשיג את היעד הזה. בתחילת הדרך אמרתי לנשיא 'אי אפשר לנצח את החמאס בלי שצה""ל ייכנס לרצועת עזה'. בשיחה האחרונה שלנו אמרתי לו, 'אי אפשר להשלים את הניצחון בלי שצה""ל ייכנס לרפיח, וזאת כדי לחסל את שארית גדודי החמאס'. כך נעשה גם הפעם. אני רוצה שתדעו שכבר אישרתי את התוכנית המבצעית של צה""ל, בקרוב נאשר גם את התוכנית לפינוי האוכלוסייה האזרחית מאזורי הקרבות. הנשיא ביידן, אני מעריך את תמיכתו, ביקש להציג בפנינו את ההצעות של אנשיו גם בתחום ההומניטרי וגם בנושאים אחרים. וכפי שאמרתי, היו פעמים שהסכמנו עם ידידינו, והיו פעמים שלא הסכמנו איתם. בסופו של דבר, תמיד עשינו מה שחיוני לביטחוננו, וכך נעשה גם הפעם. ובשעה שאנחנו נערכים להיכנס לרפיח, וזה ייקח קצת זמן, אנחנו ממשיכים לפעול בכל העוצמה, ממשיכים לפעול בחאן יונס, במחנות המרכז, בחיסול ובתפיסת בכירי החמאס, כפי שעשינו עכשיו בשיפא, בחיסול מאות רבות של מחבלים. כפי שהתחייבתי לכם פעם אחר פעם, אנחנו נחושים להשיג את הניצחון המוחלט, ואנחנו נשיג אותו"
22.3.2024,ציוץ הצהרה,"נפגשתי היום עם מזכיר המדינה בלינקן. אמרתי לו שאני מאוד מעריך את העובדה שיותר מחמישה חודשים אנחנו עומדים יחד במלחמה נגד החמאס. אמרתי לו גם שאנחנו מכירים בצורך לפנות את האוכלוסייה האזרחית מאזורי המלחמה וכמובן לדאוג גם לצרכים ההומניטריים ואנחנו פועלים לשם כך. 

אבל גם אמרתי שאין לנו דרך לנצח את החמאס בלי להיכנס לרפיח ולחסל את שארית הגדודים שם. ואמרתי לו שאני מקווה שנעשה זאת בתמיכה של ארה״ב, אבל אם נצטרך - נעשה זאת לבד"
24.3.2024,פגישה משטרה צבאית,"ארזים וארזות. אני מאוד מתרשם מהעבודה שלכם בכל עת. במיוחד בימים הללו כשהאתגרים שעובדים בפניכם גדלו באופן משמעותי, זה לשון המעטה, המשימות התעצמו, וכך גם הביצועים שלכם. אתם מגנים על מדינת ישראל, על אזרחי ישראל, סביב השעון, במשימות שונות, תוך סיכון, ולפעמים תוך הקרבה, ואני רוצה לשבח אתכם ולהגיד לכם כל הכבוד לכם. תודה רבה לכם. אני רוצה להודות לרב. תודה לך על קריאת המגילה הרהוטה, וגם על הדברים החשובים שהערת בשולי הקריאה, והם לא בשוליים, הם בלב העניין. אנחנו מציינים היום את חג הפורים. לפני למעלה מאלפיים שנה, בפרס העתיקה, קם צורר אנטישמי, המן הרשע, שביקש להכחיד את היהודים מעל פני האדמה. היהודים קמו, התאחדו, נלחמו וניצחו ניצחון מוחלט. היום בפרס המודרנית קם לו צורר חדש, המשטר האיראני, שמבקש להכחיד את מדינת היהודים. אנחנו ראינו כבר מה עשה אחד השליחים של הצורר הזה. החמאס ביצע בשבעה באוקטובר, מה שגם הנשיא ביידן קרא הרוע המוחלט. אי אפשר לנצח את הרוע המוחלט כשמשאירים אותו על כנו ברפיח. כמו בימי קדם, כמו אחינו, גם אנחנו מתלכדים, נלחמים ומנצחים. אנחנו ניכנס לרפיח ונשיג את הניצחון המוחלט. חיסלנו את המן, נחסל גם את סינוואר. חג שמח לכם"
24.3.2024,ציוץ,חיסלנו את המן. נחסל גם את סינוואר
28.3.2024,ציוץ לשכה,"השגנו התקדמות ניכרת בנושא הגיוס, מבקשים ארכה של 30 יום לגיבוש ההסכמות"
28.3.2024,"ציוץ לשכה, מפגש משפחות","אני יודע שכל יום שעובר עליכם הוא גיהינום. הבנים שלכם הם הגיבורים שלנו. גיבורי ישראל. כפי שהחזרנו עד היום 123 מחטופינו, אני מחויב להחזיר את כולם, כולל כולם. לא אשאיר מאחור אף אחד. אני עוסק בזה יומם ולילה באופן אישי. רק המשך הלחץ הצבאי העוצמתי שהפעלנו ונפעיל הוא זה שהחזיר את חטופינו ויחזיר את כולם. בנוסף, אנחנו מחזיקים בנכסים אסטרטגיים של חמאס. זהו מפתח נוסף לשחרור בנינו ובנותינו. כבשנו את צפון הרצועה ואת ח'אן יונס. ביתרנו את הרצועה, ואנחנו נערכים לכניסה לרפיח. כדי להחזיר את כולם, צריך להשתמש בכל הנכסים הללו בצורה מושכלת במשא ומתן שאני מנהל בעצמי מדי יום - כדי להחזיר את כולם ולא רק חלק"
29.3.2024,ציוץ,שבת שלום
31.3.2024,"ציוץ לשכה, קבלת דוח בנק ישראל","הנתונים העיקריים הם שיש סימנים מאוד מעודדים להתאוששות מהירה יחסית גם בשכר, גם בתעסוקה. בנושא כרטיסי אשראי, זה אף עובר את המקום שצפינו שנהיה עוד לפני המלחמה. יש כמובן גם משימות, אבל אני חושב שיש כאן הוכחה, שהמשק הוא חזק, שההתאוששות, שחווינו גם אחרי משברים ביטחוניים אחרים ומלחמות אחרות, אנחנו בעצם נמצאים בתוכה כרגע. אני חושב שהדבר הזה זה סימן טוב ומעודד. לגבי תקציב הביטחון - אנחנו כמובן צריכים להתאים אותו לצרכים שנתגלו במלחמה הזו, שקיימים גם בעולם. אנחנו צריכים להיות הרבה יותר עצמאיים ביכולת הייצור של אמצעי הלחימה שאנו זקוקים להם. אנחנו נעשה את זה, אבל נעשה את זה בצורה אחראית מאוד ובצורה מושכלת, כדי שישראל תהיה עצמאית. אנחנו מבינים שאנחנו צריכים להיות מחוסנים מלחצים חיצוניים, כי אנחנו צריכים לקבל את ההחלטות שלנו. אחת הדרכים לעשות את זה, זה המשק החזק שבנינו כאן ושנמשיך לבנות אותו."
31.3.2024,מסיבת עיתונאים,"אזרחי ישראל, אני מבקש לשבח את פעולת צה""ל והשב""כ בשיפאא׳.

בשבוע האחרון כוחותינו פעלו שם באופן מופתי. שיפאא׳ הפך למפקדת טרור מרכזית של החמאס. הפעולה המפתיעה של כוחותינו התבצעה בצורה מדויקת וכירורגית. הם חיסלו למעלה מ-100 מחבלים, ביניהם מפקדים בכירים, ועוד מחבלים נוספים נכנעו. כך לא נראה בית חולים בשום מקום בעולם, כך נראה בית מחבלים.

המידע החשוב שכוחותינו השיגו במבצע מסייע להם לאתר את חטופינו ומסייע להם להיערך להמשך הלחימה. ואכן, אנחנו ממשיכים בפעולות המבצעיות ברצועה, בלבנון וגם הרחק משם.

במקביל, אישרנו לצה""ל את התכניות המבצעיות לרפיח. צה""ל נערך לפינוי האוכלוסייה האזרחית ולמתן סיוע הומניטרי. הדבר הזה הנכון גם מבחינה מבצעית וגם מבחינה בינלאומית. זה לוקח זמן, אבל זה ייעשה. אנחנו ניכנס לרפיח ונחסל את גדודי החמאס שם מסיבה אחת פשוטה – אין ניצחון בלי כניסה לרפיח ואין ניצחון בלי חיסול גדודי החמאס שם. זהו נדבך יסוד במטרות המלחמה, שכוללות גם את השבת כל חטופינו.

אני מבקש להגיד לכם שהמצוקה והכאב של משפחות החטופים מפלחים את לבי. אני חושב שהם מפלחים את לב כולנו. קשה לדמיין את הייסורים של המשפחות שדואגות לגורל יקירהם, ייסורים של חוסר ידיעה ושל דאגה אין קץ. יקירהם הם יקירנו, החטופים והחטופות.

עמית סוסנה וחטופות נוספות נתנו עדויות מטלטלות על ההתעללות המינית הקשה שבוצעה בהן. עדויות אלה מרתיחות את הדם, וכך גם שתיקתן של ארגוני הנשים בעולם, שתיקה שזועקת לשמיים.

ביום חמישי האחרון, וגם היום, נפגשתי שוב עם משפחות החטופים יחד עם רעייתי שרה. רעייתי שלחה גם מכתב לאמו של אמיר קטאר, השייח׳ה מוזא. אני עדיין מצפה לתגובתה.

הקשבנו למשפחות, שמענו אותן, חיבקנו אותן, אני מבין את המצוקה והרצון שלהן לעשות הכל כדי להחזיר את החטופים ואני שותף מלא לרצון הזה.

כראש ממשלת ישראל, אני עושה הכל ואעשה הכל כדי להחזיר את יקירנו הביתה. המאמצים שלנו להשבת חטופינו נמשכים כל העת. בכל פעם שמגיע מידע מודיעיני מדויק והתנאים המבצעיים מאפשרים זאת, אני מאשר מבצעי חילוץ, מבצעים שכרוכים בסיכון חיי לוחמינו הגיבורים, הם נרתמים למשימה. לשמחתנו היו גם הצלחות.

אבל עיקר הפעולה שלנו הוא שילוב של לחץ צבאי ומו""מ נחוש. שילוב שכבר הביא לשחרור על ידי כוחותינו ועל ידי המאמצים שלנו לכמחצית מהחטופים. יחד עם צוות המו""מ והקבינט אני עובד סביב השעון להביא לשחרור כל חטופינו. אני עושה זאת תוך כדי איזון בין הלחץ הנדרש על החמאס והגמישות האפשרית במו""מ.

מי שאומר שאני לא עושה הכל כדי להחזיר את חטופינו – טועה ומטעה. ומי שיודע את האמת ועדיין חוזר על השקר הזה, גורם לצער מיותר למשפחות החטופים.

האמת היא שבזמן שישראל הגמישה עמדות במו""מ, חמאס מקשיח עמדות. בין השאר חמאס דורש את ביטול המסדרון וחזרה לא מבוקרת של עזתיים לצפון הרצועה, לרבות מחבלי החמאס. לדרישות האלה של החמאס יש השלכות ביטחוניות שאני לא אפרט כאן. עם כל הקושי שבדבר, צריך לנהל את המו""מ בקור רוח, בנחישות מושכלת. זאת הדרך היחידה להחזיר את חטופינו – את כל חטופינו.

הטענה שאם כל יומיים נסכים לעוד ויתור ועוד ויתור זה יביא את העסקה, זה ההפך מהאמת. גישה כזאת במו""מ לא מקרבת שחרור, היא רק מרחיקה שחרור. מבחן התוצאה הוא לא בזה שנראה שאנחנו מתאמצים להגיע לעסקה, אלא להשיג שחרור. החזרה מעשית של חטופינו הביתה.

ואני רוצה להגיד דבר נוסף, הקריאות לבחירות עכשיו בעיצומה של המלחמה, רגע לפני הניצחון, ישתקו את ישראל במשך לפחות חצי שנה, להערכתי שמונה חודשים. הן ישתקו את המו""מ לשחרור חטופינו, הן יביאו לסיום המלחמה לפני השלמת יעדיה – והראשון שיברך על כך יהיה החמאס, וזה אומר הכל.

אני מדגיש שוב – אני מחויב להחזיר את כל חטופינו, את הנשים והגברים, את האזרחים והחיילים, את החיים והחללים. לא אשאיר אף אחד מאחור.

בעזרת השם נעשה ונצליח. יחד נילחם – ויחד ננצח"
1.4.2024,ציוץ,"אל ג׳זירה פגעו בביטחון ישראל, השתתפו באופן פעיל בטבח ה-7 באוקטובר, והסיתו נגד חיילי צה״ל. הגיע הזמן לסלק את השופר של החמאס מהמדינה שלנו. 

ערוץ הטרור אל ג׳זירה לא ישדר יותר מישראל. בכוונתי לפעול מיידית בהתאם לחוק החדש כדי לעצור את פעילות הערוץ.

אני מברך על החוק שקידם שר התקשורת שלמה קרעי בתמיכת חברי הקואליציה בראשות יו״ר הקואליציה אופיר כץ"
2.4.2024,ציוץ הצהרה,"אני משתחרר עכשיו מבית החולים הדסה עין כרם. הוא הפך להיות המשרד שלי ביממה האחרונה, המשכנו לפעול גם מכאן. אני מבקש להודות לפרופסור פיקרסקי והצוות הרפואי הנפלא של בית החולים הדסה עין כרם, שביצע בי ניתוח בקע מוצלח. אני מבקש להודות לכם, המוני אזרחי ישראל, ששלחתם איחולי ההחלמה. אני מחלים, תודה לכם. לצערנו, ביממה האחרונה היה מקרה טרגי של פגיעה לא מכוונת של כוחותינו באנשים חפים מפשע ברצועת עזה. זה קורה במלחמה, אנחנו בודקים את זה עד תום, עומדים בקשר עם הממשלות, ונעשה הכול כדי שהדבר הזה לא ישנה שוב"
2.4.2024,ציוץ הצהרה,"סוכנות דירוג האשראי הבינלאומיץ פיץ' השאירה את דירוג האשראי A+ על כנו. אני מברך על כך. אמנם התחזית פחות טובה אבל יש כלל פשוט: ננצח את החמאס, כל הדירוגים יעלו"
4.4.2024,פתיחת קבינט,"כבר שנים שאיראן פועלת נגדנו, גם באופן ישיר וגם באמצעות השליחים שלה. ולכן ישראל פועלת נגד איראן והשליחים שלה, גם בהגנה וגם בהתקפה. אנחנו נדע להגן על עצמנו ואנחנו נפעל לפי העיקרון הפשוט שמי שפוגע בנו או מתכנן לפגוע בנו, אנחנו נפגע בו"
7.4.2024,ישיבת ממשלה,"אנחנו מציינים היום חצי שנה על המלחמה. ההישגים של המלחמה גדולים. אנחנו חיסלנו 19 מתוך 24 גדודים של החמאס, לרבות מפקדים בכירים. אנחנו הרגנו, פצענו או שבינו חלק ניכר ממחבלי החמאס. אנחנו טיהרנו את שיפא וגם מפקדות טרור רבות אחרות. אנחנו הרסנו מפעלי ייצור של רקטות, חמ""לים, מאגרי נשק ותחמושת, ואנחנו ממשיכים להרוס באופן שיטתי את התת קרקע. אנחנו כפסע מהניצחון. אבל המחיר שנגבה מאיתנו, כואב וקורע לב. ביממה האחרונה נפלו בחאן יונס ארבעה מלוחמינו הגיבורים, סרן עידו ברוך, סמל עמיתי אבן שושן, סמל ריף הרוש וסמל עילי צעיר. בשמי ובשם ממשלת ישראל ואזרחי ישראל, אני שולח את תנחומים מעומק הלב למשפחותיהם, לכל המשפחות שאיבדו את יקיריהן במלחמה הקשה. ב-7 באוקטובר חמאס יצא למתקפה רצחנית נגד מדינת ישראל ואזרחיה. לא נשכח לעולם את הפשעים הנוראיים של מפלצות החמאס, שעדיין מחזיק ב-133 מאחינו ואחיותינו החטופים. עד היום החזרנו 123 מהחטופים, ואנו מחויבים להחזיר את כולם הביתה. הבהרתי לקהילה הבינלאומית: לא תהיה הפסקת אש בלי החזרת חטופים. זה פשוט לא יקרה. זוהי המדיניות של ממשלת ישראל, ואני מברך על כך שממשל ביידן העביר שלשום, שזו עדיין גם עמדתו. ואני מבקש להבהיר דבר נוסף. ישראל היא לא זו שמונעת עסקה. חמאס מונע עסקה. דרישותיו הקיצוניות נועדו להביא להפסקת למלחמה והשארתו על כנו. זאת אומרת, להבטיח את הישרדותו, את שיקומו, את היכולת שלו לסכן את אזרחינו ואת חיילינו. כניעה לדרישות החמאס תאפשר לו לנסות לחזור על פשעי השבעה באוקטובר שוב ושוב, כפי שהבטיח לעשות. חמאס מקווה שהלחץ מבחוץ ומבפנים יגרום לישראל להיכנע לדרישות קיצוניות אלה. זה לא יקרה. ישראל מוכנה לעסקה. ישראל לא מוכנה לכניעה. במקום שהלחץ הבינלאומי יופנה לישראל, דבר שרק גורם לחמאס להקשיח את עמדותיו, הלחץ של הקהילה הבינלאומית צריך להיות מופנה נגד חמאס. זה יקדם את שחרור החטופים. אזרחי ישראל, אין מלחמה צודקת מהמלחמה הזו. אנחנו נחושים להכריע אותה בניצחון מוחלט, להחזיר את כל חטופינו, להשלים את חיסול החמאס בכל רצועת עזה, לרבות רפיח, ולהבטיח שעזה לא תהווה עוד איום על ישראל. המלחמה הזו חשפה לעולם את מה שישראל ידעה תמיד. איראן היא זו שעומדת מאחרי המתקפה נגדנו באמצעות שלוחיה. אלה מתקפות רבות. מאז ה-7 באוקטובר אנחנו מותקפים בחזיתות רבות על ידי שלוחותיה של איראן - חמאס, חיזבאללה, חות'ים, מיליציות בעיראק, בסוריה, וגם התקפות אחרות. כל מי שפוגע בנו או מתכנן לפגוע בנו, אנחנו נפגע בו. אנחנו מממשים את העיקרון הזה, הלכה למעשה, כל הזמן וגם בימים האחרונים. קרוב, רחוק, בזירות סביבנו, בזירות הרחק מאיתנו. ישראל ערוכה בהגנה ובהתקפה, לכל ניסיון לפגוע בנו, מכל מקום שהוא. המלחמה שלנו בעיצומה. ב-24 השעות האחרונות נפלו בחאן יונס ארבעה מחיילינו הגיבורים. כוחותינו חילצו את גופתו של אלעד קציר, זיכרונו לברכה, שנרצח על ידי החמאס. כלי טיס בלתי מאויש שלנו הופל בלבנון, וכוחותינו הגיבו בעומק הלבנון, בבקעה, בבעל בק, 60 קילומטר, 100 קילומטר ואף יותר. רק לפני שעה קלה מחבלים ירו על אוטובוס בפיגוע ירי בשומרון. איראן, חיזבאללה ושלוחים נוספים מעצימים את האיומים על ישראל. ברגע זה, בעיצומה של המלחמה, צריך להתאחד כדי להדוף את ההתקפות הללו. זה הזמן לאחדות. אבל דווקא בזמן הזה, מיעוט קיצוני ואלים מנסה לגרור את המדינה לפילוג. אין דבר שאויבנו רוצים יותר. הם מייחלים לכך שפילוג פנימי ושנאת חינם יעצרו אותנו רגע לפני הניצחון. אמרתי בקבינט ואני חוזר ואומר גם בממשלה. מדינות קמות באחדות ונופלות בפילוג. בל יטעו אויבנו. הרוב המוחלט של העם מאוחד בצורך להמשיך להילחם עד לניצחון. רוב העם, ואני בתוכו, מגנה כל גילוי של אלימות בתוכנו. התפרעויות והפרות חוק, דריסת מפגינים או תקיפת שוטרים, הסתות פרועות לאלימות ורצח ברשתות החברתיות. נעמוד מאוחדים, נכה באויבנו, נחסל את החמאס, נשחרר את חטופינו, ובעזרת השם, נביא את הניצחון המוחלט. תודה לכם."
8.4.2024,ציוץ הצהרה,"קיבלתי היום דיווח מפורט על השיחות בקהיר, אנחנו פועלים כל הזמן להשגת מטרותינו ובראשן שחרור כל חטופינו והשגת ניצחון מוחלט על חמאס.

הניצחון הזה מחייב כניסה לרפיח וחיסול גדודי הטרור שם. זה יקרה - יש תאריך"
9.4.2024,נאום למתגייסים,"אתם ביום מאוד גורלי בחיים שלכם ובחיים של המדינה. המדינה קיימת בגלל היכולת שלנו להגן על עצמנו. ההתקפות האלה לא פסקו מאז שהקמנו את המדינה. זה היה הגורל של העם היהודי במשך מאות ואפילו אלפי שנים. מה שהשתנה עם הקמת המדינה, זה היכולת שלנו להדוף את ההתקפות האלה, לפעמים במחיר כבד מאוד, אבל בעוצמה שכל העולם מבין, לא תמיד אוהב, אבל אנחנו יודעים שבלי זה אנחנו לא מתקיימים. זה מה שאתם עושים פה היום. ביחידות השונות, בחטיבות השונות, בחילות השונים, אנחנו בעצם מגנים על הקיום של המדינה שלנו, שזה גם על הקיום האישי של כל אחד ואחד מכם, של המשפחות שלכם, של החברים שלכם, אבל גם של הדורות הבאים. זה לא הפרזה, זה לא מילים גבוהות, זה מילים מאוד מדויקות. זה מה שקובע אם המדינה שלנו תתקיים. הדבר הבולט ביותר שאנחנו ראינו בחצי שנה האחרונה מאז שפרצה המלחמה, זו עלייה עצומה במוטיבציה של הנוער, עצומה. הרצון להתגייס, להגן, להילחם, גם של בנים, גם של בנות, מרקיע שחקים. לא ראינו דבר כזה, וזו העדות לכוח החיים שיש בתוך העם שלנו. ואני חושב שאתם רואים לכל ברכה, וגם להבנה שאתם בעצם עושים דבר שיש לו משמעות היסטורית. אנחנו נשלים את החיסול של גדודי החמאס, כולל ברפיח, אין שום כוח בעולם שיעצור אותנו. יש הרבה כוחות שמנסים לעשות את זה, אבל זה לא יעזור, משום שהאויב הזה, אחרי מה שהוא עשה, לא יעשה את זה יותר. הוא גם לא אויב. ואנחנו מחויבים לעשות את זה, וכל אחד ואחת מכם, עכשיו, בגיוס שלכם, תתרמו בדרך זו בדרך אחרת להשלמת היעד הזה. זה חייב להיות. אחרי שעושים דבר כזה למדינה שלנו לא יעשו יותר. יש לנו שלוש מטרות. אחת, להחזיר את החטופים, והחטופות, חלק מהתצפיתניות, לא חלק, כל התצפיתניות, אבל לא רק הן, ולא רק הם, כולם ביחד, אנחנו נחזיר את כולם. יעד שני זה לחסל את החמאס, יעד שלישי זה להבטיח שעזה לא תהווה עוד איום על ישראל. ויש יעד רביעי: מה שיש בחמאס זה חלק מהציר, ציר הרשע של איראן, שמכוון להשמיד אותנו. וכשאנחנו מנצחים את החמאס, זה לא רק לנצח את החמאס, זה לנצח את הציר. וכולם במזרח התיכון, וגם מעבר לו, יושבים ביציע ומסתכלים מי ינצח במגרש הזה. מי ינצח? ישראל או איראן ושלוחותיה? מי ינצח? מאה אחוז. הנה, כבר אתם יודעים. שיהיה לכם בהצלחה. תודה לכם"
11.4.2024,שיחה עם צוות אוויר,"אמרתי שאנחנו בימים מאתגרים. אנחנו בעיצומה של המלחמה בעזה שנמשכת במלוא עוזה. במקביל אנחנו ממשיכים במאמצים שלא נפסקים כדי להחזיר את חטופינו. אבל אנחנו נערכים גם לתרחישים של אתגרים מזירות אחרות, ואנחנו קבענו עיקרון פשוט: מי שפוגע בנו, אנחנו פוגעים בו. אנחנו נערכים לענות על הצרכים הביטחוניים של מדינת ישראל, גם בהגנה וגם בהתקפה. ואני ועם ישראל סומכים עליכם. שיהיה עם כולנו בהצלחה גדולה."
13.4.2024,ציוץ הצהרה,"אזרחי ישראל. בשנים האחרונות, וביתר שאת בשבועות האחרונים, ישראל נערכת לאפשרות של תקיפה ישירה מאיראן. מערכות ההגנה שלנו פרוסות. אנחנו ערוכים לכל תרחיש, הן בהגנה והן בהתקפה. מדינת ישראל חזקה, צה""ל חזק, הציבור חזק. אנחנו מעריכים את ההתייצבות של ארצות הברית לצידה של ישראל, וכן את התמיכה של בריטניה, צרפת ומדינות רבות אחרות. קבעתי עיקרון ברור. מי שפוגע בנו, אנחנו פוגעים בו. אנחנו נגן על עצמנו מול כל איום. ונעשה זאת בקור רוח ובנחישות. אני יודע שגם אתם, אזרחי ישראל, שומרים על קור רוח. אני קורא לכם לשמוע להנחיות פיקוד העורף. יחד נעמוד ובעזרת השם, יחד נתגבר על כל אויבינו"
14.4.2024,ציוץ,יירטנו. בלמנו. יחד ננצח
16.4.2024,ציוץ,"היום חיבקתי בבקו״ם את אור-חדש פרץ, בנו של אלירז פרץ ואחיינו של אוריאל פרץ הי״ד, שמתגייס היום לגולני. 

זאת הרוח שלנו ואיתה ננצח את כל אויבינו"
16.4.2024,נאום למתגייסים,"דיברתי עם כמה מכם, ראיתי את המוכנות, גם הפיזית וגם הנפשית, יש לכם זכות גדולה היום. אתם מתגייסים לצבא ההגנה לישראל, ליחידות לוחמות מפוארות, כדי להדוף אויב אכזר, מפלצות, שתקפו אותנו, ואנחנו מכים בהם עכשיו חזרה ללא רחם, ואנחנו ננצח אותם. אתם רוצים לנצח? אתם מוכנים להילחם? זה בדיוק מה שצריך. חברים טובים נפלו במערכה הזאת והם נפלו כדי שנשיג את הניצחון הזה, לשלוש מטרות. אחד, לחסל את החמאס, להחזיר את החטופים, שתיים, ושלוש, להבטיח שעזה לא תהיה יותר איום על ישראל. זה חלק ממערך יותר גדול, אתם רואים את זה, איראן עומדת מאחורי חמאס, מאחורי החיזבאללה, מאחורי האחרים, אבל אנחנו נחושים לנצח שם ולהגן על עצמנו בכל הזירות. הדבר החשוב ביותר שיש לנו זה הרוח. זו הנכונות שאני רואה כאן, בעיניים שלכם, במפקדים שלכם, בצבא שלנו, בעם שלנו, ואני סומך עליכם. אני סומך עליכם, אני מחזק אתכם. נזכר בעצמי, הייתי פה לפני כמה שנים. זו אותה רוח שנמשכת לפנינו ואחרינו, ממשיכה איתכם, בעזרת השם, יחד ננצח, בדיוק. יחד ננצח, וזה הדבר הכי חשוב שתזכרו. חברים שלכם, וחלק הכרתם עכשיו, זה היחד, ועם זה מנצחים. אז תשמרו אחד על השני, תשמרו על המדינה, ביחד. 

הצלחה גדולה מאוד. תשמרו גם אחד על השני, יהיו לכם חברים חדשים, חברויות שיישארו לכם בכל החיים, בכל החיים. כי זה אין כמו הדבר הזה, ואין כמו הזכות לשרת בצבא ההגנה לישראל ולהגן על עם ישראל בארץ ישראל. אין דבר כזה. זה דבר כביר. זכות גדולה שלא הייתה לדורות של יהודים במהלך הגלויות שלנו, אבל זו הזכות שעומדת לנו כאן והיא מקיימת אותנו. אז תודה רבה לכם שתהיה לכם הצלחה גדולה, תודה. תודה רבה רבה. יש פה סיפורים נפלאים. הנחישות, מחויבות לעם ישראל ולמדינת ישראל, שזה מאוד מרגש. מרגש להיות כאן עם הנכד של מרים פרץ, שאביו ודודו נפלו למען המדינה, והוא מתגייס היום לגולני. אין ביטוי חזק יותר ממה ששמעתי ממנו, ומה שאני רואה כאן מהצעירים האחרים, הגיבורים הללו, על הנכונות שלנו להגן על עצמנו, בכוחות עצמנו, בעזרת הרוח המיוחדת של עם ישראל. זה מה שאנחנו רואים פה
"
17.4.2024,ישיבת ממשלה,"אני בא עכשיו מפגישות עם שרי החוץ של בריטניה וגרמניה, אמש שוחחתי עם ראש ממשלת בריטניה, רישי סונק. בקרוב אני גם משוחח עם מנהיגים נוספים. אני מודה לידידנו על תמיכתם בהגנת ישראל, ואני אומר את זה גם תמיכה במילים וגם תמיכה במעשים. יש להם גם כל מיני הצהרות ועצות. אני מעריך את זה, אבל אני רוצה להבהיר שאת ההחלטות שלנו אנחנו נקבל בעצמנו, ומדינת ישראל תעשה כל מה שצריך כדי להגן על עצמה. הממשלה תאשר היום את תוכנית תקומה לשיקום יישובי עוטף עזה. אנחנו נשקיע סכום גדול מאוד, של 19 מיליארד שקלים, כדי להזניק את יישובי עוטף עזה לדורות. אנחנו נשקיע בדיור, בתשתיות, בחינוך, בתעסוקה, ברפואה ועוד. מחבלי החמאס ביקשו לעקור אותנו, אנחנו נעקור אותם ונעמיק שורש. נבנה את ארץ ישראל, נשמור על המדינה שלנו. תודה רבה לכם"
18.4.2024,הצהרה במטה המוסד,"החג הזה הוא שונה, כי קמים עלינו לכלותנו זה דבר מאוד מוחשי. מציר הרשע של איראן ושלוחותיה, כולל החמאס, ומנגד משעבוד לגאולה, זה מאוד מוחשי כשיש לנו עדיין חטופים שמוחזקים שם במרתפי המפלצות בעזה. אנחנו מחויבים גם לנצח את ציר הטרור בעזה, גם לשחרר את החטופים וגם להדוף את האיום הכולל שבא מאיראן. אלה משימות גדולות מאוד שמחייבות דבר אחד. שניים. מחייבות שני דברים. הדבר הראשון שזה מחייב זה נחישות, הדבר השני שזה מחייב זה אחדות. אומות מתפוררות קודם כול מבפנים. לא מהלחץ החיצוני, אלא קודם כול מהפירוד הפנימי. והפירוד הפנימי צריך להיעלם עכשיו, משום שאנחנו תחת איום קיומי. באיום קיומי מאחדים כוחות ולא מפלגים אותם. זה הדבר החשוב ביותר שיש. מעצמות אדירות, אדירות, בזמננו, כולל מעצמות עולמיות, נפלו, בהיעדר לכידות פנימית סביב הרעיון המאחד. הרעיון המאחד פה הוא שיבתו של עם ישראל לארצו ושיקום יכולת ההגנה שלנו מפני אלה שרוצים לכלותנו. זה הרעיון המרכזי והחשוב ביותר. לפני כל דבר אחר. לפני תיקון עולם, לפני כל שאר הערכים שיש לנו, אם אין לנו את היכולת להגנה עצמית מפני דורשי נפשנו, מבקשי נפשנו, אין לנו כלום. ועל זה צריך להתלכד כרגע בכל העוצמה, בחג הפסח הזה, למה שיבוא אחריו. חג שמח"
19.4.2024,ציוץ,שבת שלום
20.4.2024,ציוץ,"אסור להטיל סנקציות על צבא ההגנה לישראל!

אני פועל בשבועות האחרונים נגד הטלת סנקציות על אזרחים ישראלים, כולל בשיחות שלי עם בכירי הממשל האמריקני. 

בשעה שחיילינו נלחמים במפלצות הטרור, הכוונה להטיל סנקציה על יחידה בצה״ל זה שיא האבסורד ושפל ערכי. 

הממשלה בראשותי תפעל בכל האמצעים נגד מהלכים אלה"
21.4.2024,ציוץ הצהרה,"מה השתנה בלילה הזה אזרחי ישראל? שבלילה הזה 133 אחינו ואחיותינו היקרים אינם מסובים לשולחן הסדר. הם עדיין כלואים בתופת של החמאס. כבר שחררנו 124 מחטופינו ואנחנו מחויבים להשיב את כולם הביתה, את החיים והחללים כאחד. ומה לא השתנה בלילה הזה? שבכל דור ודור קמים עלינו לכלותנו והקדוש ברוך הוא מצילנו מידם. גם הפעם נגבר על מבקשי נפשנו, בזכות האמונה של עמנו התעוזה של לוחמינו והאחדות בתוכנו. בליל הסדר הזה עומדים לנגד עינינו חטופינו בשבי החמאס. הסבל שלהם, הסבל של משפחותיהם, קורע את לבנו ורק מחזק את נחישותנו להשיבם. איננו מרפים ולו לרגע, מן המשימה הקדושה להחזיר אותם הביתה. לצערי, עד עכשיו, כל ההצעות לשחרור חטופינו נדחו על הסף על ידי החמאס. ולכן אמר בצדק מזכיר המדינה האמריקני: החמאס סירב לכל ההצעות שהוגשו לו. לדבריו, הדבר היחיד שמונע עסקה לשחרור החטופים הוא החמאס. במקום לסגת מעמדותיו הקיצוניות, החמאס בונה על פילוג בתוכנו. הוא שואב עידוד מהלחצים שמופנים כלפי ממשלת ישראל, וכתוצאה מכך, הוא רק מקשיח את תנאיו לשחרור חטופינו. הוא מכביד את ליבו, הוא מסרב לשלח את בני עמינו. ולכן, ולכן, ננחית עליו מכות נוספות וכואבות. וזה יקרה בקרוב. בימים הקרובים נגביר את הלחץ הצבאי והמדיני על חמאס, כי זאת הדרך היחידה לשחרר את חטופינו ולהשיג את ניצחוננו. אזרחי ישראל. ערב חג הפסח, שבו עם ישראל יצא מעבדות לחירות, נזכור את חללינו הגיבורים ואת לוחמינו הפצועים, שבזכות הקרבתם אנו בני חורין. מדינת ישראל חזקה, צבא ההגנה לישראל חזק, הן בהגנה והן בהתקפה. אויבינו לא יוכלו לנו, אנחנו נוכל להם. אני מצדיע ללוחמינו הגיבורים שנלחמים בכל החזיתות, ביבשה, בים ובאוויר. אני מחבק את אחיי ואחיותיי למשפחת השכול שאיבדו את היקר מכול. אחי יוני, זיכרונו לברכה, שנפל בקרב למען השבת חטופים, כתב את האמת ההיסטורית הפשוטה. צה""ל, הוא אמר, הוא הגורם היחיד העומד בפרץ ומונע את שחיטת עמנו כבימים עברו. אני אגן בחירוף נפש על צה""ל, על הצבא שלנו ועל הלוחמים שלנו. אם מישהו חושב שהוא יוכל להטיל סנקציות על יחידה בצה""ל, אני אלחם בזה בכל כוחותיי. כפי שהחיילים שלנו מאוחדים להגן עלינו בשדה הקרב, אנחנו מאוחדים להגן עליהם בשדה המדיני. יחד נילחם, ובעזרת השם, יחד ננצח. חג פסח כשר. לכל עם ישראל"
22.4.2024,ציוץ,חג שמח וכשר לכל בית ישראל
23.4.2024,ציוץ,"שרה ואני אירחנו חיילים וחיילות בודדים לליל סדר פסח מרגש. 

החיילים והחיילות שעלו מארה״ב, קנדה בריטניה, צרפת, איטליה, רוסיה ודרום אפריקה משרתים ביחידות קרביות, ורובם לחמו בעזה.

השארנו כיסא ריק במרכז שולחן הסדר ועליו הצגנו תמונות של כל 133 החטופים והחטופות שעדיין נמצאים בשבי חמאס.

אני מחויב להשיב את כל החטופים הביתה. 

אני מברך את החיילים והחיילות על שבחרו לקשור את גורלם למדינת ישראל, ולקחת חלק במאמץ הדורות לגבור על אלה שקמים עלינו לכלותנו"
26.4.2024,ציוץ,"תחת הנהגתי, ישראל לעולם לא תקבל כל ניסיון של בית הדין הפלילי בהאג לערער את זכותה הבסיסית להגן על עצמה.

האיום נגד חיילי צה״ל ואישי הציבור של ישראל, הדמוקרטיה היחידה במזרח התיכון והמדינה היהודית היחידה בעולם, הוא שערורייתי.

לא נכנע לו.

ישראל תמשיך עד לניצחון במלחמתנו הצודקת נגד המחבלים המתועבים שמבקשים להשמידנו.

לעולם לא נפסיק להגן על עצמנו.

בעוד שהחלטות בית הדין בהאג לא ישפיעו על פעולותיה של ישראל, הן יהוו תקדים מסוכן שמאיים על החיילים ואישי הציבור של כל דמוקרטיה שנלחמת בטרור נפשע ובתוקפנות מסוכנת"
30.4.2024,ציוץ,"נפגשתי היום עם נציגי משפחות חטופים ומשפחות שכולות מפורום ""הגבורה"" ופורום ""תקווה"". 

הבהרתי: 

הרעיון שנפסיק את המלחמה לפני השגת כל יעדיה אינו בא בחשבון. ניכנס לרפיח ונחסל את גדודי החמאס שם - עם עסקה או בלי עסקה, כדי להשיג את הניצחון המוחלט"
30.4.2024,ציוץ הצהרה,"הלחימה ברצועת עזה נמשכת. אני מבקש לשלוח תנחומים למשפחות של עידו אביב וקאלקידן מהרי, השם מקום דמם. אנחנו משלמים מחיר יקר במלחמה שלנו נגד מפלצות הטרור. נפגשתי היום עם נציגים של משפחות נופלים ומשפחות חטופים. אמרתי להם: אנחנו נשלים את יעדי המלחמה. אנחנו נפנה את האוכלוסייה האזרחית כדי שנוכל להתמקד במחבלים, כפי שעשינו עד עכשיו. אנחנו ניכנס לרפיח, כי אין לנו ברירה אחרת. אנחנו נשמיד את גדודי החמאס שם, אנחנו נשלים את כל יעדי המלחמה, כולל השבת כל חטופינו. עכשיו, יש הרבה כוחות שמנסים למנוע מאיתנו לעשות זאת. ולאחרונה הצטרף אליהם כוח נוסף. בית הדין הבינלאומי הפלילי בהאג. לבית הדין הזה אין לו שום סמכות על מדינת ישראל. האפשרות שהוא יוציא צווי מעצר על פשעי מלחמה נגד מפקדי צה""ל ומנהיגי המדינה, האפשרות הזאת היא שערורייה בקנה מידה היסטורי. 80 שנה אחרי השואה, הגופים הבינלאומיים שקמו למנוע שואה נוספת, שוקלים לשלול ממדינת היהודים את זכותה להגן על עצמה. להגן על עצמה נגד מי? נגד אלה שבאו ועודם פועלים באופן מוצהר לבצע בנו רצח עם. איזה אבסורד, איזה עיוות של הצדק וההיסטוריה. זאת תהיה הפעם הראשונה שמאשימים בפשעי מלחמה מדינה דמוקרטית שנלחמת על חייה לפי כל כללי הדין הבינלאומי. אם הדבר הזה אכן יתרחש, זה יהיה כתם בל יימחה על האנושות כולה. זה יהיה פשע שנאה אנטישמי חסר תקדים. פשע שישפוך שמן על התבערה האנטישמית שכבר משתוללת בעולם. מטרתו של הצעד הזה, אם הוא יתבצע, הוא להלך אימים על מנהיגיה וחייליה של מדינת ישראל, בעצם לשתק את היכולת של ההגנה העצמית של מדינת ישראל. ממשלת ישראל ואזרחי ישראל דוחים זאת על הסף. אני רוצה להבהיר דבר אחד: שום החלטה, לא בהאג ולא בשום מקום אחר, לא תפגע כהוא זה בנחישות שלנו להשיג את כל מטרות המלחמה: שחרור כל חטופינו, ניצחון מוחלט על החמאס, והבטחה שעזה לא תהווה עוד איום על ישראל, וכן, גם להשיב את הביטחון ואת התושבים לצפון. ישראל מצפה שמנהיגי העולם החופשי יצאו בתקיפות נגד הצעד השערורייתי הזה. צעד שיפגע ביכולת ההגנה העצמית, לא רק של מדינת ישראל, אלא של כל הדמוקרטיות בעולם. ישראל מצפה ממנהיגים אלה שיפעילו את מלוא השפעתם, את כל האמצעים העומדים לרשותם, כדי לעצור צעד מסוכן זה שיהווה פשיטת רגל מוסרית והיסטורית"
1.5.2024,ציוץ,19 מבוגריה הגיבורים של המכינה בעלי נפלו במלחמה על הגנת מדינת ישראל. בוגי יעלון צריך להתבייש
2.5.2024,מפגש עם ניצולי שואה,"אתם אמרתם כאן, איזי אמר, מדינת ישראל היא המקלט האחד והיחיד לעם היהודי. כל כך נכון. ומיכאל אמר, אין לסמוך על הגויים שמבטיחים הבטחות. תראה, אם אפשר לקבל את עזרת הגויים, אני בעד, תמיד. אבל בשואה הגדולה ביותר, בשואה, מנהיגים דגולים כמו רוזוולט, שאמרו לו מה שקורה באושוויץ, ובירקנאו, ובמחנות המוות, אמרו לו, הוא ידע, והתשובה שלו הייתה על גופתי טייס אחד ייפול כאן. על גופתי טייס אחד, ככה הוא אמר אובר מיי דד בודי. איי וונט לוז סינגל פיילוט. לא אאבד טייס אחד. סירבו לקבל את היהודים. ואלה היו מנהיגים גדולים, אין מה לדבר. צ'רצ'יל שאני מאוד מעריך אותו, הוא ידע, הוא ניסה, הוא ניסה לגייס, אנשים לא יודעים את זה, הוא ניסה לגייס נגד מחנות המוות. הצבא שלו עשה נגדו מרד. אם אנחנו צריכים לעמוד לבד, עומדים לבד. אם אפשר לגייס את הגויים, מה טוב. אבל אם אנחנו לא נגן על עצמנו, אף אחד לא יגן עלינו. והכוח שעומד לרשותנו זה הכוח ששמעתי כאן. אין לנו כוח אחר. אין כוח אחר"
2.5.2024,"נאום אצ""ל","אנחנו מתכנסים כאן, לא רק כדי להזכיר נשכחות מן העבר. העבר חי וקיים בהווה. אנחנו בעיצומה של מלחמה, שהיא המשך של מלחמת העצמאות. אז לא קיבלו את קיומנו כאן, וגם היום יש מי שאינם מקבלים את קיומנו כאן. משחררי יפו עמדו במבחן לפני 76 שנים. וגם אנחנו נעמוד במבחן בעת הזאת ונביס את אויבנו. לשחרור יפו, בהובלת לוחמי אצ""ל הגיבורים, היו השלכות על החזית העברית כולה. אם יפו הייתה נופלת, אם יפו הייתה נופלת חלילה בידי כנופיות הטרור שתקפו אותה, גורל מדינתנו היה שונה. אבל לשמחתנו לא כך קרה. הטרור שמלווה אותנו מאז ראשית הציונות, הובס ביפו. תוקפינו, צמאי הדם, מוגרו. תוכניות הפלישה של צבאות הרב מכיוון הים סוכלו. תל אביב ניצלה, והמדינה היהודית קמה. עם כל ההבדלים בין אז להיום, אני מבקש להתייחס לשלוש נקודות חיבור בין המערכה בתש""ח למערכה הנוכחית ברצועת עזה. מתקפת האויב, תגובתנו הצבאית, והדבקות במטרה. הנקודה הראשונה, מתקפת האויב. בחודשים שקדמו להכרזת העצמאות, הגורמים העוינים ביפו תקפו את השכונות כאן בדרום תל אביב. הצלפים הערבים ירו מגגות גבוהים, ירו פה מצריחי מסגדים, אש מרגמות ופצצות, גבו נפגעים רבים, הרוגים ופצועים נמנו בשורותינו. אלפי פליטים יהודים עזבו את בתיהם. פעילות המסחר והתעשייה שובשה. שגרת החיים הופרה. זה היה סיוט דמים מתמשך. הסיוט הזה לימד על הכוונה האמיתית של מבקשי נפשנו. להשמיד את כולנו. עד האחרון שבינינו. חלפו שנים, מדינת ישראל קמה, אבל היעד נשאר. השיטות השתנו, האמצעים התחלפו, אבל הכוונה נשארה דומה. ראינו ב-7 באוקטובר את האכזריות המפלצתית שמולה אנחנו עומדים. רצח המוני, אונס, חטיפה, התעללות. הנקודה השנייה שאני מדגיש, התגובה הצבאית שלנו. כשהוגדשה הסאה, האצ""ל יצא למתקפת נגד קיני הטרור ביפו. אנשי המחתרת הסתערו קדימה, בהתאם לתוכנית המבצעית היצירתית שהגה גידי, עמיחי פגלין. זאת הייתה לוחמה עירונית, לוחמה עירונית עיקשת, מרחוב לרחוב, מבית לבית. כל זה קורה עכשיו ברצועת עזה. בסדרי גודל עצומים פי כמה. לוחמי צה""ל מטהרים ערים שלמות. הם מאתרים פירים, מפוצצים מנהרות טרור, משמידים אמצעי לחימה, רודפים אחר המרצחים הארורים, מתחקים בלא הרף אחר עקבות החטופים, ואנחנו נחושים להחזיר את כולם הביתה, החיים והחללים כאחד. הנקודה השלישית, בעיניי החשובה ביותר. הדבקות במטרה. הקרבות הקשים ביפו נמשכו שעות ארוכות. יממה רדפה יממה. ואני יכול להגיד לכם, לא הכול הצליח על ההתחלה. היו הרבה קשיים, הרבה עיכובים, הרבה מהמורות. אבל בשום שלב הלוחמים בשטח לא ויתרו. הם גילו הקרבה עילאית, גבורה ונחישות, הם התעקשו להשלים את המשימה. תכונות דומות טבועות בלוחמינו היום. הדור הצעיר, אינו נופל מקודמיו, הוא מממש את ערך הניצחון. כולנו מחויבים להשגת הניצחון. ולשם כך דרושה מעל לכל דבקות במשימה. היו וישנם חילוקי דעות בינינו, לגבי פעולות בזירות הרחוקות וגם הקרובות. אבל בסוף הדיון קיבלתי החלטה וההחלטה התקבלה. פעלנו שם ונפעל גם כאן. נעשה מה שצריך, כן? כדי לנצח ולגבור על אויבינו, לרבות ברפיח, כדי להבטיח את עתידנו. ואני מבקש לומר דבר נוסף. יש לנו הכרת תודה לידידנו בעולם. אבל גם לידידנו הטובים אני אומר, החלטות בנושאים שנוגעים לקיומנו, אנו מקבלים בעצמנו. מתוך אחריות, וגם מתוך שיקול דעת. נעשה הכול להמשיך להגן על המדינה שלנו. מכובדיי וידידיי הרבים, באתי לכאן כדי להצדיע למשחררי יפו. באתי לכאן כדי להרכין ראש לזכר הנופלים שפירות גבורתם יעמדו לדורות. באתי לכאן כדי לחדד את איך ויעד הניצחון בימים ההם, בזמן הזה. תודה רבה לכם. ישר כוח לכם. תודה רבה"
3.5.2024,"ציוץ לשכה, פגישה עם שורדי שואה","אנחנו עושים מאמצים כבירים. כבר החזרנו מחצית, כששאר האנשים לא האמינו שנחזיר אף אחד, ואני יכול להגיד לך שאנחנו נחושים להחזיר את כולם – גם את החיים וגם את החללים. לא שוכחים אף אחד"
3.5.2024,ציוץ,"שרה ואני נפגשנו עם שורדי השואה, משיאי המשואות של יד ושם. בפגישה המרגשת שמענו על סיפוריהם של השורדים בזמן השואה, על עלייתם ארצה ועל משפחתם. חיבקנו וחיזקנו אותם. לעולם לא עוד. "
5.5.2024,ישיבת ממשלה,"לאחר דיון בקבינט המדיני ביטחוני, ובהמשך להנחייתי, הממשלה תדון היום בסגירת שידורי אל-ג'זירה בישראל. כתבי אל-ג'זירה פגעו בביטחון ישראל והסיתו נגד חיילי צה""ל. הגיע הזמן לסלק את השופר של חמאס מהמדינה שלנו, ואני מודה לשר התקשורת, שלמה קרעי, על פעולתו בנושא. בנוסף הממשלה תאשר היום, הממשלה תאשר היום את הקמתו של בית חולים נוסף בבאר שבע. זאת בשורה ענקית לבריאותם של אזרחי ישראל, בדגש על תושבי הדרום. בית החולים הזה יכלול 600 מיטות, הוא ישתלב בכל מגוון השירותים של אשפוז וטיפול בקהילה בדרום הארץ. אני מברך את שר הבריאות, שר האוצר, את המנכ""לים וכלל השותפים למהלך ההיסטורי הזה. שר הבריאות, בבקשה"
5.5.2024,,"הממשלה בראשותי החליטה פה אחד: ערוץ ההסתה אל ג׳זירה ייסגר בישראל. 

תודה לשר שלמה קרעי"
5.5.2024,ציוץ הצהרה,"אני מבקש להתייחס לפרסומים מגמתיים בתקשורת. פרסומים שגורמים נזק למשא ומתן, לשחרור החטופים, וגם לסבל מיותר למשפחות החטופים, שהן עוברות סיוט וליבי איתן. בניגוד לפרסומים הללו, החמאס הוא זה שמכשיל את שחרור חטופינו. אנחנו פועלים בכל דרך אפשרית לשחרור החטופים, זה בראש מעינינו. ישראל הייתה ועודנה מוכנה לעשות הפוגה בלחימה כדי לשחרר את חטופינו. כך עשינו כששחררנו 124 חטופים, וחזרנו להילחם, וכך אנחנו מוכנים לעשות גם היום. בשבועות האחרונים אנחנו פועלים מסביב לשעון כדי לגבש הסכמה שתחזיר את החטופים. ושוב, בניגוד גמור לפרסומים, כדי להשיג מטרה זו, נתנו לצוות המשא ומתן מנדט נרחב מאוד כדי לקדם את השחרור. עשינו זאת מתוך החובה העמוקה לחטופים ולחטופות, וכדי לשים קץ לסבל הנורא של המשפחות. לאורך המשא ומתן, ישראל הפגינה נכונות ללכת כברת דרך משמעותית, כברת דרך שתוארה על ידי מזכיר המדינה בלינקן ואחרים כנדיבה במיוחד. אבל בעוד שישראל הראתה נכונות זו, החמאס נשאר מבוצר בעמדותיו הקיצוניות, ובראשן הדרישה להוציא את כל כוחותינו מהרצועה, לסיים את המלחמה, להשאיר את החמאס על כנו. מדינת ישראל איננה יכולה לקבל זאת. איננו מוכנים לקבל מצב, בו גדודי החמאס יצאו מהמחילות שלהם, ישתלטו על עזה מחדש, ישקמו את התשתיות הצבאיות שלהם, ויחזרו לאיים על אזרחי ישראל ביישובי העוטף, בערי הדרום, בכל חלקי המדינה. במקרה זה, ה-7 באוקטובר הבא זה רק עניין של זמן. החמאס יוכל לממש את הבטחתו, לבצע שוב ושוב ושוב את מעשה הטבח, את מעשה האונס והחטיפות. האם לשם כך נפלו גיבורים וגיבורות? האם לשם כך שילמנו מחירים כבדים מנשוא? התשובה היא לא. כניעה לדרישות החמאס תהיה תבוסה איומה למדינת ישראל. זה יהיה ניצחון עצום לחמאס, לאיראן, לכל ציר הרשע. זה יקרין חולשה נוראה גם לידידנו וגם לאויבינו. והחולשה הזאת רק תקרב את המלחמה הבאה והיא תרחיק את הסכם השלום הבא. כי בריתות לא כורתים עם החלש והמובס, בריתות כורתים עם החזק והמנצח. לכן, ישראל לא תסכים לדרישות החמאס שמשמעותן כניעה, והיא תמשיך את הלחימה עד השגת כל מטרותיה"
5.5.2024,ציוץ,"בשורה גדולה לבריאותם של אזרחי ישראל, בדגש על תושבי הדרום"
5.5.2024,ציוץ הצהרה,"הערב נתייחד עם זכרם של מיליוני אחינו ואחיותינו שנרצחו בשואה. רעייתי שרה ואני נפגשנו שלשום עם שורדי השואה שידליקו הערב את משואות הזיכרון. פגשנו את איזי קביליו, שורד שואה בן 96 מיוגוסלביה. הוא סיפר לנו על הזוועות שעברו עליו, על משפחתו ועל חבריו. איזי אמר לנו, מדינת ישראל היום היא המקלט האחד והיחיד לעם היהודי. מיכאל בראון, שורד נוסף שידליק משואה, אמר לנו אין לסמוך על הגויים שמבטיחים הבטחות. השורדים הגיבורים האלה צודקים. בשואה הנוראה היו מנהיגים גדולים בעולם שעמדו מנגד. ולכן הלקח הראשון של השואה הוא זה: אם לא נגן על עצמנו, אף אחד לא יגן עלינו. ואם אנחנו צריכים לעמוד לבד, נעמוד לבד. לכן, נגן על עצמנו בכל דרך, נגבר על אויבנו ונבטיח את ביטחוננו ברצועת עזה, בגבול הצפון, בכל מקום"
5.5.2024,ציוץ,"בהתאם להחלטת הממשלה, שידורי ערוץ אל-ג'זירה הופסקו בישראל"
5.5.2024,נאום ערב יום השואה,"מכובדי נשיא המדינה ורעייתו,
אעשה כמצוותך, ואומר: מכובדיי הרבים כולם,
ובראשם שורדי השואה, שנותנים השראה כבירה לכולנו. גם במלחמה הקשה. אתם העדות לתקומה אחר הכחדת הקהילות, אתם גיבורי הרוח.

רב סרן משה ידידיה לייטר זכרו לברכה, קצין נערץ ביחידת 'שלדג', יצא לקרב ברצועת עזה כשמורשת השואה על כתפיו. זאת אינה מליצה. זוהי מציאות. לאורך שירותו הצבאי, כשאביו יחיאל שאל אותו: ""איך אתה סוחב עליך משא במשקל כל כך כבד?"", משה נהג להשיב: ""זהו משא הדורות, משא של אחריות שנותן משמעות להיותי בצבא ההגנה לישראל"".

משה לייטר נקרא על שם הסבא רבא שלו שנולד בגליציה, עבר לווינה, ברח מווינה לשווייץ ומשווייץ לצרפת, ולבסוף הגיע לניו יורק. רבים מקרוביו נטבחו ללא רחם במחנות ההשמדה. הוא עצמו, וילדיו הקטנים יחד עם רעייתו, הצליחו להימלט מאוסטריה בשבוע ה'אנשלוס' - סיפוח אוסטריה לגרמניה הנאצית ב-1938. משה ובני משפחתו מעולם לא שכחו את נקישות המגפיים של החיילים הנאצים ברחובות וינה.

רב סרן משה לייטר, נינו של משה לייטר, יצא בראש חייליו למלחמה בעזה, כי הבין שהוא נלחם גם עבור הסבא רבא שלו ועבור ששת המיליונים, אחינו ואחיותינו. משה, מטובי לוחמינו ומפקדינו, אב לשישה ילדים, נפל כקצין מילואים בבית חאנון. בימי השבעה, יחיאל אביו אמר: ""אם מדינת ישראל לא הייתה מוקמת לאחר השואה, התמונה שהייתה צרובה בנו היא תמונתו של הילד בגטו ורשה עם הידיים שמופנות מעלה אל מול הרובים של הקלגסים הנאצים. אבל מדינת ישראל קמה, ושמה נשק בידי בנינו"", הוסיף יחיאל. ""עשינו זאת כדי שנוכל להגן על עצמנו מפני מבקשני נפשנו"".

מחר ישתתף יחיאל לייטר, האב השכול, ב'מצעד החיים' באושוויץ-בירקנאו. המסר שיישמע מפיו שם: 'לעולם לא עוד!' - הוא המסר שאותו אנו משמיעים כאן, במרומי ירושלים.

אני רוצה להבהיר: 'לעולם לא עוד' - זה עכשיו.

80 שנה אחרי השואה, אחרי הרצח הנורא של ששת המיליונים, שליש מעמנו, שוב קמו עלינו אנשי רשע, חדורי אכזריות תהומית: הם טבחו, התעללו, אנסו, חטפו.

ואני מבקש לחדד: מתקפת הטרור המחרידה בשבעה באוקטובר לא הייתה ""שואה"". לא בגלל היעדר הכוונה להשמיד את כולנו, אלא בגלל היעדר היכולת לעשות זאת.

כי הכוונה היא אותה כוונה. הנאצים חתרו לחסל את היהודים עד האחרון שבהם. מרצחי החמאס מונחים על ידי אותה מטרה בדיוק. הם הורגים תינוקות, ילדים, נשים, גברים, צעירים, מבוגרים. הם עושים זאת מבלי להניד עפעף. הם חטפו את אחינו ואחיותינו, ועדיין מחזיקים כמחצית מהם במרתפים חשוכים. אנו נחושים להוציא את כולם מן התופת האפלה הזאת, הן את החיים והן את החללים. אנחנו מחויבים להשיבם הביתה למשפחותיהם, ולשים קץ לסיוט המתמשך שלהן. ליבנו איתם. אנחנו נילחם במפלצות החמאס ונשלים את חיסול יכולותיו.

אני אומר 'מפלצות', לא רק בגלל מעשי הזוועה, אלא גם משום שהם מתגאים בהם. הם משדרים את הרציחות שלהם בשידור חי. בחדר ילדים בעזה, ששימש כמאחז טרור של 'חמאס', חיילינו מצאו עותק של ספר השטנה 'מיין קאמפף', מתורגם לערבית. בבית אחר הם מצאו טאבלט של ילדה עם תמונה של אדלוף היטלר כשומר מסך.

קו ישר, שחור משחור, מחבר בין הצוררים של אז לצוררים של היום. אלא שבדיוק כאן נעוץ ההבדל בין השואה לתקומה: בניגוד לשואה שבה היינו חסרי ישע מול מבקשי נפשנו, היום יש לעם היהודי כוח מגן משלו. לאחר טבח שבעה באוקטובר השבנו לתוקפינו מלחמה שערה, מלחמה שתסתיים בעזרת השם בניצחון מוחלט.

אויבינו טעו טעות חמורה. הם ראו בנו חברה חלשה, מפולגת, חסרת שורשים וכוח עמידה. הם טעו. ברגע האמת נעמדנו יחד, כתף אל כתף, מלאי חוסן, נחישות ועוצמה.

המבחן שלנו ידידיי, המבחן שלנו אזרחי ישראל, הוא להמשיך לעמוד יחד עד לניצחון, כי ימים גורליים עוד לפנינו. כי רק כך נבטיח את קיומנו ואת עתידנו.

אנו נאבקים בחזית כפולה: ראשית, במשטר הקנאי באיראן ובשלוחות הטרור שלו, שחותרים בגלוי להשמידנו. שנית, בהתפרצות הר הגעש האנטישמי, שיורק לבה רותחת של שקרים נגדנו ברחבי העולם.

צריך לומר בפשטות, האנטישמיות שהייתה חבויה במדינות המערב מאז השואה חוזרת במלוא כיעורה. בדורות עברו העלילו על היהודים שאנחנו מרעילים בארות, שאנחנו משתמשים בדמם של ילדים לאפיית מצות, שאנחנו מפיצים מחלות. היום מעלילים עלינו עלילות חדשות של ביצוע רצח עם ושל הרעבה בעזה.

האמת הפוכה לחלוטין. על איזה רצח עם הם מדברים? הרי אנחנו עושים הכל כדי להימנע מפגיעה באזרחים. אנחנו נוקטים צעדים ששום צבא בהיסטוריה לא נקט. ועל איזו הרעבה הם מדברים? הרי מתחילת המלחמה אנחנו מאפשרים להכניס לעזה משאיות מזון ותרופות כדי למנוע רעב, כדי למנוע משבר הומניטרי.

כמו בימים עברו, ההאשמות השקריות אינן מופנות כלפינו בגלל דברים שאנו עושים, אלא בגלל עצם העובדה שאנו קיימים.

אבל לצערי, רבים בעולם מאמינים לשקרים הללו והם מאמינים רק בגלל סיבה אחת: כי אנחנו יהודים. איזו פשיטת רגל מוסרית. השקר הפך לאמת, והאמת הפכה לשקר. על כך כבר אמר הנביא ישעיהו: ""הוי האומרים לרע טוב ולטוב רע, שמים חושך לאור ואור לחושך"".

טירוף המערכות הזה הגיע לקמפוסים הנחשבים ביותר במערב. סטודנטים יהודים, תומכי ישראל, סופגים מידי יום איומים, נאצות והטרדות. הם חוששים להיראות עם סממן יהודי כלשהו: עם כיפה, ציצית או מגן דוד. מרצים וחוקרים יהודים מוכים ומושפלים. בריונים מוסתים פורצים לכיתות הלימוד, מנפצים שמשות.

זה מזכיר דברים שקרו באוניברסיטאות של גרמניה בשנות ה-30. כן, גם שם ניפצו שמשות, רק שהפעם זה קורה באמריקה של 2024.

אחינו ואחיותינו בתפוצות, אנחנו עומדים יחד מול השנאה פה ומול השנאה שם.

שערורייה חמורה לא פחות עלולה להתרחש בין כותלי בית הדין הפלילי הבינלאומי בהאג. בית דין זה, שנוסד על רקע השואה וזוועות אחרות כדי להבטיח ש'לעולם לא עוד', שוקל להוציא צווי מעצר נגד מנהיגיה ומפקדיה של ישראל. אם צעד כזה יתבצע, הוא יכוון לקשור את ידינו, ובכך לסכל את זכותנו הבסיסית היסודית ביותר של מדינה, הזכות להגן על עצמנו. איזה אבסורד, ואיזה עיוות של הצדק וההיסטוריה.

צעד כזה יכתים בכתם בל יימחה את עצם הרעיון של צדק ומשפט בינלאומי. ואני מבקש לומר, הכוונה לכבול את ידינו באה מגורמים שונים בקהילה הבינלאומית. מכאן, בירושלים, בליל יום השואה אני שולח להם מסר ברור ונחרץ: לא תכבלו את ידינו.

גם אם ישראל תיאלץ לעמוד לבד, נעמוד לבד, ונמשיך להכות בעוצמה באויבינו עד לניצחון. גם אם נצטרך לעמוד לבד, נמשיך להילחם ברוע האנושי.

כראש ממשלת ישראל , מדינתו של עם גאה בן אלפי שנים, אני נשבע ששום לחץ ושום החלטה, בשום פורום בינלאומי, לא ימנעו מאיתנו להגן על עצמנו מפני אלה שרוצים להשמידנו.

למען מטרה קדושה זאת נפלו רב סרן משה לייטר זכרו לברכה, למען מטרה זו נפלו כל חללינו הגיבורים. גיבורינו לא נפלו לשווא.

מהמעמד הזה ב'יד ושם' בירושלים, אני מבקש לומר כמה משפטים קצרים באנגלית לעולם כולו:

מכובדיי, בתקופת השואה היינו אילמים וחסרי מגן. זעקתנו לא נשמעה. מצוקתנו לא נענתה. לא נחזור לימי החושך הללו.

מדינת ישראל לא תרכין ראש בפני המרצחים ובפני מחוללי האנטישמיות. נשמיע ברמה את קולנו, נגן בעוצמה מדינתנו ונבסס את נצח עמנו, נצח ישראל"
5.5.2024,ציוץ,אנחנו יהודים
6.5.2024,נאום יום השואה בכנסת,"אמרתי אמש בטקס הזיכרון ביד ושם, שהכוונה של המרצחים והאנסים ועורפי הראשים והחוטפים של יקירינו שעדיין שם ואנחנו נחושים להוציאם, זו אותה הכוונה של הקלגסים הנאצים שרצחו שליש מבני עמנו. ההבדל הוא, שיש לנו חיילים גיבורים, שמאות מהם נפלו בגבורה אין קץ, ואחרים נפצעו. 

אנחנו מחבקים אותם, את משפחותיהם של הנופלים ושל החטופים אל לבנו. אבל זו לא הייתה שואה כי יש לנו את כוח המגן הזה. ההבדל הוא באמת מתבטא בכך, שבשואה לא היה לנו דבר כזה. היקף הקטל בשואה הוא בלתי נתפס. הוא שקול ל-5,000 שבעה באוקטובר. 

לכל איש ואישה יש שם, ולרבים קרובים שעדיין כאן. אחד מהם הוא חמי, שמואל בן ארצי, ז""ל, אביה של רעייתי שרה, שנשלח בשנות ה-30 כנער ע""י ישיבת נוברדוק לפתוח את הסניף בבני ברק. הוא עלה לארץ, עבד כחלוץ בפרדסים, לימים היה משורר וסופר וזכה בפרס ק. צטניק לספרות השואה. הוא היה מחנך דגול, שהקים דורות של תלמידים. הוא היה חוקר תנ""ך והשתתף בחוג התנ""ך הראשון של בן גוריון. אם אינני טועה, הוא אולי היחיד, או אולי בין הבודדים, שקיבלו הן את אות האצ""ל והן את אות ההגנה. כשהוא עלה לארץ, אביו התנגד בתקיפות, והלך אחריו מעיירתו בילגוריי עד תחנת הרכבת בוורשה. התחנן, הביא לו מגש עוגיות שהוא אהב, וניסה לשדלו לא לעלות לארץ ישראל. שמואל התעקש, שמר על קשר עם המשפחה, היה ששולח לו ממשכורתו בפרדסים. 

הקשר עם פרוץ המלחמה, קצת אחריה, נותק. שמואל בחושיו החדים הבין, כשעוד לא היה ברור. בנפשו הפואטית הוא כתב את השיר הבא:    

""חלום. 
הלילה הייתי בעירת מולדת.
בנוף שיקר ללבי בהלו - 
בבאר ילדותי בבואה עוד רועדת.
בית אבא עדיין עומד על תלו.

בעצי ערמונים משתלהב כבר האודם,
טבעו של הסתיו בפולין הוא בכך.
אני ואחי משתרכים, כמקודם,
בשביל סוכתנו נושאים אנו סכך.

הרוח רודפת ענן ברקיע, 
הערב הגשם לבוא לא יהין.
עוד רגע ואנו הביתה נגיע,
מיד נקשט סוכתנו כדין.

קרבנו לבית – גויים בקננו!
לשווא עוד חיפשתי סוכת השלום.
אחי את עמסו לי השאיר –ואיננו!
לבד שם בכיתי עד סוף החלום"".

אני מבקש לקרוא את שמותיהם של משפחתו של חמי מבילוגוריי שבפולין, שנספתה כולה בשואה. 

האבא: סבה של רעייתי, משה הון. אשתו: איטה הון. אחותו התאומה של שמואל חמי,  יהודית הון, בת 24. שמואל עד יומו האחרון, נדמה לי עדיין ביומו האחרון, בן 97, בכה כשהזכיר את שמה. 

האחים: מאיר דוב הון, בן 18. שמעון צבי הון, בן 16. אריה (לייב) הון, בן 13. ואחותו הקטנה: פיסלה הון, בת 10.

בני המשפחה מהעיירה בילגוריי: הדוד אברהם טאובר, אשתו, ביתו ובנו. הדודה רחל טאובר, שלושת בניה: אברהם, יעקב ושלמה, נשותיהם וילדיהם. הדודה הינדה ובעלה יחזקאל. הדודה הנדל, בעלה וילדיהם. הדודה פאלה ושתי בנותיה.

בני המשפחה מהעיירה טארנוגרד: הסבא רבא של רעייתי, זאב וולף הון. דודתו של שמואל חמי, מאטל קניגשטיין (בת זאב וולף הון), בנה הילל בן יחזקאל, וביתה הבכורה. הדוד – מנדל הון, אשתו ושני ילדיהם.

יהי זכרם ברוך, ה' ייקום דמם, שלהם ושל כל ששת המיליונים אחינו ואחיותינו"
7.5.2024,ציוץ הצהרה,"אמש הנחתי בהסכמת קבינט המלחמה, לפעול ברפיח. תוך שעות כוחותינו הניפו את דגלי ישראל במעבר רפיח והורידו את דגלי החמאס. הכניסה לרפיח משרתת שני יעדי מלחמה מרכזיים: השבת חטופינו וחיסול החמאס. אנחנו כבר הוכחנו בשחרור החטופים הקודם: לחץ צבאי על החמאס הוא תנאי הכרחי להשבת חטופינו. הצעת החמאס אתמול נועדה לטרפד את כניסת כוחותינו לרפיח. זה לא קרה. כפי שקבע קבינט המלחמה פה אחד, הצעת החמאס רחוקה מאוד מהדרישות ההכרחיות של ישראל. ישראל לא תאפשר לחמאס להחזיר את שלטון הרשע שלו ברצועה, ישראל לא תאפשר לו לשקם את יכולותיו הצבאיות כדי להמשיך לחתור להשמדתנו. ישראל לא יכולה לקבל הצעה שמסכנת את ביטחון אזרחנו ואת עתיד מדינתנו. ולכן הנחיתי את דרכי העבודה שיצאו לקהיר. תמשיכו לעמוד בתוקף על התנאים שדרושים לשחרור חטופינו. תמשיכו לעמוד בתוקף על הדרישות החיוניות להבטחת ביטחון ישראל. במקביל, אנחנו ממשיכים את המלחמה בחמאס. תפיסת המעבר ברפיח היום הוא צעד חשוב מאוד. צעד חשוב בדרך להשמדת היכולות הצבאיות הנותרות של החמאס, לרבות חיסול ארבעת גדודי הטרור ברפיח. וצעד חשוב לפגיעה ביכולות השלטוניות של החמאס. כי מהבוקר שללנו מהחמאס מעבר שהיה חיוני לביסוס שלטון הטרור שלו ברצועה. אני מבקש לשלוח תנחומים מעומק הלב למשפחות שאיבדו את יקיריהן בימים האחרונים. אני מצדיע לחיילינו הגיבורים, על הביצוע המושלם של המשימה, על רוח הלחימה והגבורה, על כל מה שהם עשו ועל כל מה שהם עוד ייעשו בהמשך. אני שולח להם חיבוק חם בשם כל אזרחי ישראל. יחד נילחם, ובעזרת השם, יחד ננצח"
7.5.2024,ציוץ,עם יתומי ויתומות צה״ל בביקור השנתי במשרד ראש הממשלה. אני אוהב אותם מאוד
9.5.2024,ציוץ הצהרה,"אנחנו ערב יום העצמאות. במלחמת העצמאות לפני 76 שנים היינו מעטים מול רבים. לא היה לנו נשק, היה אמברגו נשק על ישראל. אבל בתעצומות הנפש והגבורה והאחדות בתוכם, ניצחנו. היום אנחנו הרבה יותר חזקים. אנחנו יותר חזקים, אנחנו נחושים, ואנחנו מאוחדים כדי להביס את אויבינו, את מבקשי נפשנו. אם נצטרך לעמוד לבד, נעמוד לבד. אמרתי כבר שאם צריך נילחם בציפורניים, אבל יש לנו הרבה יותר מאשר ציפורניים. או באותן תעצומות נפש, בעזרת השם, יחד ננצח"
9.5.2024,ברכה לעדן גולן על האירוויזיון,"עדן אני רוצה לאחל לך הצלחה. את יודעת מה? כבר הצלחת, כי את מתמודדת לא רק באירוויזיון, בדרך גאה, בדרך מאוד מרשימה, את מתמודדת בהצלחה מול גל מכוער של אנטישמיות, ואת עומדת בזה ואת מייצגת את מדינת ישראל בכבוד ענק. אז שאי ברכה ותדעי לך שכשצועקים לך בוז, אנחנו צועקים לך הידד"
12.5.2024,"ציוץ לשכה, משיאי משואות","אתם מייצגים את גיבורי הרוח והמעש בעמנו. ערב יום העצמאות אנחנו חוגגים את יום העצמאות ה-76 של מדינת ישראל. במלחמת העצמאות היינו בגודל של גרגיר. 600,000 איש על קו החוף, עם הגב לים, בלי נשק. 

היה אז אמברגו של ארה""ב דרך אגב, בלי אמצעים, ומולנו חמישה צבאות ערב - וניצחנו. איך ניצחנו? באמצעות גיבורי הרוח והמעש. באמצעות הרוח של עמנו. זה הנשק הסודי שלנו, אין לנו נשק אחר. יש, אבל בלי הנשק הזה אין כלום. זה מה שאתם מייצגים היום.

היום אנחנו הרבה יותר חזקים, אבל הרצון להשמיד אותנו לא השתנה. הוא היה קיים אז, הוא קיים גם היום והוא מלווה את עמנו הרבה שנים. מה שהשתנה זה היכולת שלנו להשיב מלחמה שערה. זה מה שהשתנה.

אנחנו ספגנו לפני 80 שנה את האסון הגדול ביותר בזה שלא היה לנו כוח מגן. לא היה לנו כוח שיכול להדוף את אלה שרוצים לכלותנו. היום יש לנו. זה התחיל במלחמת העצמאות וזה נמשך היום. זה השינוי הגדול ביותר בתולדות העם היהודי. מדינת ישראל, צבא ההגנה לישראל, כוחות הביטחון של ישראל והרוח של אזרחי ישראל, כולם - יהודים ולא יהודים יחד, שחוברים להדוף את ההתקפה ואת זה אנחנו עושים ונמשיך לעשות.

אנחנו נביס את אויבנו, אין לנו ברירה אחרת. אנחנו עומדים יחד. את זה עושים רק יחד. כמו שעשינו את זה אז, ככה אנחנו עושים את זה היום. אבל מה שבא לכאן לידי ביטוי זה לא רק המאבק הצבאי, שהוא בא לידי ביטוי קודם כל ביום עצמו ואף על פי שתקפו אותנו, הפתיעו אותנו, אנשים התגייסו. אזרחים, נשים, גברים, שוטרים, שוטרות. פשוט לא ייאמן הסיפור הזה ומה שקרה שם. ומיד עברנו להתקפה - והגיבורים, החיילים הגיבורים שלנו נלחמים שם.

אני פגשתי את משפחות הנופלים. פגשתי את הפצועים. אנשים שאיבדו יד ורגל. אומר לי בחור, לא אחד. אחד אחרי השני: ""אני מחכה לפרוטזה כי אני רוצה לחזור להילחם, אני חוזר לחברים שלי להילחם"". זו הרוח. אנחנו נילחם בכל מה שיש לנו. אמרתי לחבריי האמריקאים: אם צריך נילחם בציפורניים. יש לנו הרבה יותר מציפורניים.

הדבר העיקרי שיש לנו זה מה שמיוצג פה בחדר הזה ומה שיוצג בטקס - זה גבורת הרוח ותעצומות הנפש. מורשת הדורות, ההבנה שאנחנו נלחמים בעצם על ארצנו, על עתידנו ועל קיומנו. אני רוצה לברך אתכם - אתם מייצגים את הרוח הזאת בצורה מופלאה. אז עלו והצליחו ונמשיך יחד להבטיח את נצח ישראל"
12.5.2024,שיחה עם עדן גולן על האירוויזיון,"עדן גולן - הם צעקו ״בוז״, אנחנו צעקנו ״דוז פואה״. תודה על הכבוד שהבאת לכולנו!"
12.5.2024,ציוץ,"״וְרָאוּ כָּל־עַמֵּי הָאָרֶץ כִּי שֵׁם השם נִקְרָא עָלֶיךָ וְיָרְאוּ מִמֶּךָּ״.

רוחמה, אמא של מושיקו דוינו השם יקום דמו, שנפל במבצע ״צוק איתן״, הביאה לי את התפילין שלו. 

התפילין שהיו איתו כל הזמן בתוך הקרבות הם הפריט היחיד ששרד את התופת שבה נפל מושיקו. 

ריח אבק השריפה עדיין נותר על כיסוי התפילין. 

הבטחתי לרוחמה שאניח את התפילין לעילוי נשמתו של מושיקו ולעילוי נשמת כל נופלינו. 

כך אני עושה היום בחרדת קודש.  

יהי זכר חללינו ברוך ונצור בליבנו לעד"
12.5.2024,טקס יד לבנים,"יושב-ראש הכנסת אמיר אוחנה, 
שופט בית-המשפט העליון דוד מינץ, 
השרים וחברי-הכנסת, 
הרבנים הראשיים לישראל: הרב דוד לאו והרב יצחק יוסף, 
מנכ""ל משרד הביטחון אייל זמיר, 
אלופי צה""ל וניצבי משטרת ישראל, 
יושב-ראש ארגון ""יד לבנים"" אלי בן שם, 
יושבת-ראש ארגון אלמנות ויתומי צה''ל, תמי שלח. תמי, אנחנו נפגשנו יחד בשבוע שעבר עם משפחות שכולות, היתומים, היתומות והאלמנות.  זה היה מפגש מרגש מאין כמוהו כמו בכל שנה, אבל השנה עוד יותר.
יושב-ראש ""יד לבנים"" סניף ירושלים, דורון רוזנפלד, 
סמנכ''ל וראש אגף משפחות, הנצחה ומורשת במשרד הביטחון אריה מועלם, 
ראש עיריית ירושלים משה ליאון ורעייתו,
המנהיג הרוחני של העדה הדרוזית השייח' מואפק טריף, 
נציגי העדה הבדואית והעדות כולן,

מכובדיי הרבים,
ומעל כולם ביום המקודש הזה – אחיי ואחיותיי למשפחת השכול: האמהות והאבות, האחים והאחיות, הסבים והסבתות, בנות הזוג ובני הזוג, של חללי מערכות ישראל הגיבורים. אליהם מצטרפים חללי פעולות האיבה – ישראלים נפלאים, אוהבי עמנו אוהבי מדינתנו. 

אני חושב עליכם בכל יום, כפי שאני חושב על אחי יוני בכל יום. אני חושב על הכאב והגעגוע שאינם מרפים, על התחושה שהשמש כבתה, על הגיבורים והגיבורות שאבדו לנו, על החלומות שהתנפצו, על התקוות שנגדעו. יקירינו תמיד עומדים לנגד עינינו בידיעה ברורה שבזכותם קיימת מדינת ישראל. זאת משענתנו, זאת גם נחמתנו. 

עמיחי וייצן שימש כחבר כיתת הכוננות בקיבוץ כרם שלום, בעוטף עזה. בשבעה באוקטובר, שמחת תורה, עמיחי וחבריו לחמו בגבורה מופתית. הם ניהלו קרב-יריות ממושך עם כוח גדול של מחבלים שצר על הקיבוץ. הם בלמו את המרצחים בגופם. המאבק העיקש נמשך שעות ארוכות. אבל עמיחי וחבריו, במקרה הזה הצילו את הקיבוץ ומנעו טבח המוני. 

עמיחי וחברו ידידיה רזיאל – נפלו בקרב. אביו של עמיחי, הרב שלמה-יוסף- וייצן, פקד מאז בתי-משפחות אחרות מתוך תחושת שותפות גורל. כשהגיע לנחם בביתו של גלעד ניצן, לוחם 'גבעתי', שנפל בעזה, שאל אותו אביו של גלעד, יעקב: ""מניין ניקח את הכוח להמשיך?"" שני האבות השיבו זה לזה: ""אנחנו מקבלים את הכוח מהבנים שלנו. גידלנו דור נחוש ומסור. זהו דור ששואף לחיות חיים מלאים, אבל הוא גם יודע שהנכונות למסור את החיים ברגע האמת, פירושה חיים של משמעות"". 

מכובדיי, הדור הנוכחי ממשיך את עשיית קודמיו בהגנת המדינה. הוא מתגלה בחודשים האחרונים במלוא כוחו במלוא עוצמתו. ככל שהצטברו הידיעות על הטבח הנורא, כך הצטברו גילויי הגבורה בשטח. החיילים והחיילות בקו הראשון; כיתות הכוננות; השוטרים והשוטרות; צוותי השב''כ; אנשי הכבאות, ההצלה והרפואה; והרבה מאוד אזרחים מן השורה – אף אחד לא עמד מנגד. הם הסתערו קדימה בחירוף נפש אל מול מפלצות ה'חמאס', כדי להציל כל מי שאפשר. הם זינקו אל תוך האש מתוך ערבות הדדית, מתוך הרצון לגבור על המרצחים הנתעבים, מתוך אהבת המולדת, מתוך הקשר הבל-יינתק לאדמתנו ולגורלנו המשותף. כל אלה משמשים עוגנים של עוצמה, עוגנים שיבטיחו לנו בעזרת השם את הניצחון. כך נאמר בספר נחמיה: ""ילחמנו על אחיכם בניכם ובנותיכם נשיכם ובתיכם"". 

המחויבות האיתנה למדינתנו מקיפה את כלל לוחמינו במלחמה הקשה – יהודים, דרוזים, נוצרים, מוסלמים, בדואים, צ'רקסים. לפני כמה חודשים קיימתי ביקור תנחומים בבית משפחת אבו לטיף, בעיר רהט. חיבקתי שם את בני משפחתו של הלוחם הבדואי, אחמד אבו לטיף, שנפל בקרב. אמרתי להם שאני מבין היטב מה עובר עליהם. כמוהם, הוריי התייסרו בנפול אחי. תאופיק, אביו של אחמד, סיפר שבנו נהג לומר: ""אני גאה להיות בדואי שמשרת בצה''ל"". 

כשאחמד יצא ליחידה שלו בשבעה באוקטובר, הוא הדגיש שלא יחזור הביתה עד שאחרון החטופים יחזור לביתו. אחמד לא זכה לראות בהשלמת המשימה. אנחנו השלמנו כמחציתה, אבל אנחנו מחוייבים להשלימה - את המשימה קדושה הזאת. 

חודש לפני ביקורי ברהט ביקרתי ביחידת הגדס''ר הבדואי. אחד הקצינים הבדואים תיאר את הזוועות שראה בשבעה באוקטובר בדרך לעזה, הוא רץ ליחידה בעצמו, רץ ובדרך פגש אישה שנרצחה ולא אספר מה שהוא ראה, אבל אני אגיד לכם מה הוא אמר לי. הוא אמר: ""מול הזוועה הזאת אנחנו נלחמים"". בדגש על 'אנחנו'. 

כולנו נלחמים יחד. כי זאת הדרך היחידה להכריע את מפלצות החמאס, שרוצות להשמיד את כולנו. 

משפחות יקרות, אזרחי ישראל, מן החושך בוקעות גם קרני אור. קצין המשטרה אבי עמר ז""ל נפל בקרב מול מחבלים בקיבוץ בארי. אשתו פזית ילדה בן לאחר נפילתו היא קראה לתינוק אור. לוחם 'מגלן' עמית גואטה ז""ל נפל בקרב. אשתו גל ילדה בן לאחר נפילתו, היא קראה לו: עוז. לוחם חטיבת 'ראם', יהונתן לובר ז""ל, נפל ברצועת עזה. אשתו אביה  ילדה בן לאחר שבעלה נפל, היא קראה לו: אמציה. שילוב של אומץ ואמונה. אור, עוז, אומץ ואמונה – אלה ממשיכים את דרכם של גיבורינו ורוח הנופלים תבטיח את עתידנו. 

אני מאחל מעומק ליבי לכל הפצועים החלמה שלמה במסע השיקום. ביקרתי אותם בבתי-החולים. שמעתי בהתרגשות אין קץ את סיפורם. וכולם בלי יוצא מן הכלל אמרו לי, גם אלה קטועי הגפיים, אמרו לי: ""רוח העם מרימה אותנו למעלה"". ""תמשיכו הלאה עד הניצחון"" - וכך נעשה. 

רוח העם תוסיף בעזרת השם להרים אותנו למעלה באתגרים הגורליים שעוד לפנינו, ובמלאות 76 שנים לעצמאותנו. 

יהי זכרם של נופלי מערכות ישראל, ושל חללי פעולות האיבה, הגיבורים אהובי נפשנו, נצור עימנו לעד"
12.5.2024,נאום ערב יום הזיכרון,"מכובדי נשיא המדינה, יצחק הרצוג ורעייתו;
יושב-ראש הכנסת, אמיר אוחנה ובן זוגו;
ממלא-מקום נשיא בית-המשפט העליון, השופט עוזי פוגלמן ורעייתו;
השרים וחברי-הכנסת;
הרבנים הראשיים לישראל, הרב דוד לאו והרב יצחק יוסף;
ראש עיריית ירושלים, משה ליאון;
הנשיא לשעבר, ראובן ריבלין;
הרמטכ""ל, רב-אלוף הרצי הלוי;
מפכ""ל משטרת ישראל, רב-ניצב יעקב שבתאי;
ראש השב''כ, רונן בר;
ראש המוסד, דדי ברנע;
ממלא-מקום נציב שירות בתי-הסוהר, גונדר קובי יעקובי;
נציב כבאות והצלה לישראל, רב-טפסר אייל כספי;
מנכ''ל משרד הביטחון, אייל זמיר;
יושבת-ראש ארגון אלמנות ויתומי צה''ל, תמי שלח;
יושב-ראש ארגון נפגעי פעולות האיבה, אייבי מוזס;
סמנכ''ל וראש אגף משפחות, הנצחה ומורשת במשרד הביטחון, אריה מועלם;
מבקר המדינה, מתניהו אנגלמן;
יושב-ראש ההסתדרות הציונית העולמית, יעקב חגואל;
יושב-ראש המועצה הציבורית להנצחת החייל, פרופ' שלמה מור יוסף;
נציגי הסגל הדיפלומטי בישראל;

מכובדיי כולם,
ובראשם אחי ואחיותיי בני משפחת השכול – משפחה שמונה יהודים, דרוזים, נוצרים, מוסלמים, בדואים, צ'רקסים.
משפחתי שלי.

""אני מתגעגע אליך כמו פרח צמא למים"" – כך אמרה אשירה גרינברג בהלוויית בעלה, סגן-אלוף תומר גרינברג זכרונו לברכה. תומר היה מפקד גדוד 13 של 'גולני׳ ונפל בקרב ברצועת עזה בראש חייליו. הוסיף על דבריה של אשירה, הרב תמיר גרנות – שבנו, קצין השריון אמיתי צבי, נפל בגבול הצפון: ""הנר כבה, הכאב שורף – אבל האור נשאר, והוא ילך ויגדל"". הכאב נמצא בכל מקום, אבל כך גם האור.

בימי ה""שבעה"" על סרן רותם לוי מחיל ההנדסה הקרבית, שאף הוא נפל בקרב, סיפר אחד מחייליו: ""במהלך הלחימה לא הצלחתי להדליק את מקל התאורה, את הסטיק-לייט. אמרתי לרותם: 'די, כמה אפשר? הכל פה חשוך' ורותם ענה לי בקור רוח, באמצע הלחימה: 'תסתכל לאחור. אתה רואה את קיבוץ ניר עוז? זה האור שלנו. בשביל זה אנחנו נלחמים"".
 
כל מי שלחם על הגנת המדינה, כל מי שחצה את הגבול לשטח האויב, מכיר את האור הזה – אור הבית שנוסך בנו את הדבקות במטרה. זהו האור של עשרים וחמישה אלף חללי מערכות ישראל, שמאיר את דרכנו.

בתחילת המלחמה הנוכחית שהחלה בטבח הנורא ידענו אינספור מעשי הקרבה, סיפורי גבורה וגילויי ערבות הדדית שייזכרו לדורות – ביחידות צה""ל; בכיתות הכוננות; במשטרת ישראל; בשירות הביטחון הכללי; בכוחות הכבאות, ההצלה והרפואה; ובקרב אזרחים מן השורה, כולם נחלצו בעוז רוחם להגן על הבית של כולנו. הבית הלאומי עומד, המדינה עומדת, והיא עומדת בזכותם – אבל בו בזמן הצער נורא וקורע לבבות.

משפחות יקרות, יקירינו שנפלו במערכה ובכל מערכות ישראל, מערכות התקומה, הם מייצגים ערכי נצח: אהבת האדם והעם, אהבת המדינה, נכונות הקרבה, אמונה בצדקת הדרך.

המלחמה סובה בדיוק על כך: זה או אנחנו – ישראל, או הם – מפלצות ה'חמאס'. או קיום, חירות, ביטחון ושגשוג. או כיליון, טבח, אונס ושעבוד. אנחנו נחושים לנצח במאבק זה. גבינו ונגבה מחיר יקר מן האויב על מעשיו הנפשעים.

נממש את יעדי הניצחון, ובמרכזם השבת כל חטופינו הביתה – ניצחון שבעזרת השם יבטיח את קיומנו ואת עתידנו. אבל המחיר שאנו משלמים, המחיר ששילמו הדורות לפנינו, המחיר הזה כבד מאוד.

אם שאיבדה את הבן יקיר לה, אב שקובר את בנו, את בתו, אח ואחות שנגדע אבר מגופם, ילדים שהתייתמו באחת, נשים שאהוב ליבן לעולם לא יחזור. האם יש מזור לכאב האישי שחותך בבשר החי? התשובה האמיתית היא לא: אין מזור. יש חיים, אבל הפצע נשאר עד סוף החיים.

כדרכי בכל שנה, פגשתי בשבוע שעבר, עם תמי שלח, משפחות של אלמנות ויתומי צה''ל. הילדים דיברו על אבא שנפל ועצב עמוק, תוגה עמוקה ניבטו מעיניהם, וספק אם היא תיעלם. כשהגיע תורו של אחד הילדים לדבר, הוא פרץ בבכי מר ועזב את החדר. ואחיו, גם הוא ילד קטן, יצא מיד אחריו כדי לחבק אותו. כולנו שתקנו, דמענו יחד איתם.
 
החסר, הגעגוע, התחושה שהשמש כבתה – אף פעם אינם נעלמים. גם לאחר עשרות שנים הדמעות חונקות את הגרון. כך במישור האישי. אבל האם ייתכן מזור לכאב במישור הלאומי? והתשובה לכך היא: כן – היא טמונה בייעוד שלמענו נפלו גיבורינו: הבטחת קיומה של מדינת ישראל, הבטחת נצח ישראל. 

עם כל הכאב והצער, שינינו את גורל עמנו עם הקמת מדינתנו. קודם לכן, במשך דורות ארוכים, כלל לא יכולנו להתנגד למבקשי נפשנו. אבל היום, היום חרב דוד בידינו, ואנו משיבים מלחמה-שערה לאויבינו. אחדות העם והחיבוק של העם הם מקור-כוחנו, לצד הפנמת המשמעות של מאבקנו ברגע היסטורי זה. 

מלחמת העצמאות שלנו טרם הסתיימה. היא נמשכת בימים אלה. צפיתי בהתרגשות בסרט ששיגרו לוחמי דור תש''ח ללוחמי הדור הנוכחי. הוותיקים הללו, חלקם כמעט בני 100, אמרו לגיבורינו הצעירים שהם מזכירים להם את עצמם, מזכירים להם את הנכונות, המחויבות המוחלטת להגנת המדינה בשעת מבחן.
 
סמל עילאי צעיר זכרו לברכה, לוחם בעוצבת הקומנדו שנפל בקרב, המחיש מחויבות זו בכל נימי נפשו. עילאי רשם ביומנו שנמצא לאחר מותו: ""אני מגן בגופי על עם ישראל, על מדינת ישראל. ולמרות הקשיים והכאבים – כל זה קטן לעומת הזכות לבחור כל יום מחדש להיות לוחם בצבא ההגנה לישראל, ראשית צמיחת גאולתנו"". הוריו של עילאי – ארז ויפה צעיר – הוסיפו בכתב-ידם את המילים הללו, בגלויה ששלחו לי אתמול לזכרו, גלויה שהודפסה בבית-הדפוס של קיבוץ בארי: ""בבקשה, תמשיכו בלוחמה מול האויבים שלנו – ואל תקשיבו לאף אחד שמנסה למנוע מאיתנו לשמור על העם שלנו. אנחנו עם חזק – אל תירא עבדי יעקב"". מהצד השני של הגלויה, ליד תמונתו של עילאי זכרונו לברכה, כתובות המילים - ""את האור שלנו אי-אפשר לכבות"".
 
הכאב קיים בכל מקום, אבל כך גם האור. את לפיד הקיום הלאומי שלנו, שמפיץ אור גדול לא ניתן לכבות. אנו מחזיקים אותו יחד – כפי שחיילינו ומפקדינו עומדים במערכה גורלית זו יחד. כי רק יחד ננצח.
 
אני מאחל רפואה מלאה לפצועי המערכה, שממשיכים במסע השיקום. זהו הקרב שאחרי הקרב. כשאני מבקר את הפצועים הקשים בבתי-החולים אני נפעם עד עומק נשמתי מתעצומות הנפש שהם מגלים. לוחם ששתי רגליו נקטעו במעלה הירך אמר לי: ""חשוב לנו לדעת שהולכים לנצח אותם, לא לוותר להם. תמשיכו עד הסוף – עד הניצחון"".

זהו ייצוג נאמן ומזוקק של רוחם של גיבורינו שנפלו: אמונה בצדקת הדרך, נחישות במאבק ודבקות בניצחון. כפי שאמרה שרית זוסמן, אימו של הלוחם בן זוסמן שנפל ברצועת עזה: ""לסיפור שלנו יהיה סוף טוב – אנחנו ננצח!""

יחד נזכור את נופלינו, 
יחד נילחם
ובעזרת השם, שרית, יחד ננצח. 

יהי זכרם של חללי מערכות ישראל נצור עימנו לדורי דורות"
13.5.2024,נאום בוקר יום הזיכרון,"מכובדי נשיא המדינה, יצחק הרצוג,
אעשה כמצוותך ואומר: מכובדיי כולם,
ובראשם אחיי ואחיותיי למשפחת השכול. משפחות יקרות של נפגעי הטרור, וגם אלו הפצועים, הנאבקים במסע השיקום, אני מחבק כל אחד ואחת מכם.

כל אחת מכן יקרה לי כמשפחה בפני עצמה. כל חלל, כל נפגע, סודק את ליבי וסודק את לב העם כולו. אני יודע את גודל יגונכן, אני יודע את כאבה של כל משפחה. אנחנו עומדים כולנו יחד, אנחנו עומדים כולנו יחד היום - ואנחנו עומדים כולנו יחד תמיד. 

נחשול עצום של איבה התנפץ על יישובי הנגב הצפוני בשבעה באוקטובר, שבת שמחת תורה. גם במונחי האכזריות המוכרת של אויבינו מאז אמצע המאה ה-19, אז התחיל הפיגוע הראשון, גם מאז מעשי הזוועה באותו יום שחור שברו שיאים חדשים. לעולם לא נשכח את טבח המשפחות, טבח התינוקות, הילדים, המבוגרים, הזקנים, הגברים והנשים. לא נשכח את ההתעללות מקפיאת הדם, את האונס, את החטיפה, את השחתת הגופות, את החורבן והשריפה, את הפשעים נגד עמנו, את הפשעים נגד האנושות. לא נשכח - ולא ניתן לאף אחד בעולם להשכיח זאת.

איננו שוכחים, ולו לרגע אחד, את החטופים. אנו פועלים בלא הרף להחזיר את כולם, את החיים והחללים כאחד, להחזיר את כולם הביתה. החזרנו כבר כמחצית מהם, ונחזיר את כולם.

יש אפיזודה אחת שממחישה לי ולרבים אחרים את תהומות הרשע, את תהומות הברבריות מולם אנו עומדים. אני מתכוון לאותה הקלטה מצמררת של המחבל המתועב. הוא מתקשר לאביו בעזה מהטלפון של מי שהוא רצח, אישה בקיבוץ מפלסים. הוא צוהל בגאווה: ""הרגתי אותה ואת בעלה, במו ידיי הרגתי עשרה יהודים"". מהצד האחר של הטלפון, אביו ויתר בני משפחתו צוהלים, מברכים אותו שוב ושוב.

כן, באותו יום שחור המרצחים ותומכיהם רקדו על הדם, אבל היום הם כבר לא רוקדים. הם מרגישים היטב את נחת זרוענו בכל רחבי רצועת עזה. לא נעצור עד שנמוטט את שלטון הטרור של החמאס. נבוא חשבון עם מבצעי המתקפה עד האחרון שבהם. נגדע את ידם כדי שלא תונף עוד על ישראל. נשקם מן היסוד את אזור עוטף עזה, חבל התקומה העתידי, שיהיה גדול ותוסס וחי פי כמה ממה שהיה. 

לפני כמה חודשים הנחתי אבן פינה, עם ראשי המועצות בעוטף עזה, ליישוב ״אופיר״ בשדות נגב. היישוב ״אופיר״ נקרא על שמו של ראש מועצת שער הנגב, אופיר ליבשטיין זכרו לברכה, שנפל עם בנו ניצן בקרבות נגד מרצחי החמאס בשבעה באוקטובר. 

הבטחתי בטקס שנבנה לא יישוב אחד, נבנה יישובים רבים בעוטף עזה ובכל מקום בארצנו, בארץ ישראל. אבל כל זה אינו מטשטש את האובדן הכבד. בהמשך למחיר התקומה בשנים עברו, השנה איבדנו מאות רבות של אנשים נפלאים: חלוצים, מתיישבים, מפריחי הנגב, צעירים וצעירות שבאו לחגוג במסיבת מוזיקה, יהודים ולא יהודים, וגם אזרחי ארצות אחרות שנקלעו לתופת בדרום.

השנה, יותר מבכל שנה אחרת, הקרבה בין נופלי המערכה במדים לבין אזרחינו בלא מדים, הקרבה הזאת נוכחת ומוחשית. הפרק שנכתב בסיפור הלאומי שלנו, בעצם החודשים הללו, מכיל את כולם, כי כולם עמדו יחד בחזית אחת אל מול הרוע. וכי איך אפשר להפריד בין לוחמי צה""ל וזרועות הביטחון, לבין חברי כיתות הכוננות, המתיישבים המסורים ואזרחים נוספים, שביקשו לבלום יחד את המחבלים צמאי הדם?

איך אפשר להפריד בין גבורת השוטרים והשוטרות בשדרות, שלחמו עד הכדור האחרון, לבין גבורת הנמצאים במסיבה ברעים, כמו ענר שפירא ז״ל, שניסו להדוף את תוקפינו בידיים חשופות, ידיים חשופות ממש. איך אפשר להפריד בין אח לאח, או בין אב לבנו - האחים סלוטקי, האחים גורי מאופקים, והאב והבן למשפחת אוחיון. כולם נחלצו בגבורה עילאית להציל חיי אחרים, ונלחמו בעוז - עד כלות. ברגע האמת, ברגעים הללו הוכח שכולנו אחים. מעבר לכל ויכוח, מעבר לכל הבדלי השקפה - כולנו אחים. כך רואים אותנו אויבנו, כך רואים אותנו מבקשי נפשנו, כך רואים אותנו הצוררים שבכל דור ודור קמים לכלותנו. וכך נראה אנחנו את עצמנו. 

ככה 'צוות אלחנן קלמנזון' מהיישוב עותניאל בדרום הר חברון, שנלחם מלחמת גבורה בקיבוץ בארי. כך קרה גם במקומות רבים אחרים. התרגשתי לראות את מכתב התודה שמסרו תושבי כפר עזה למשפחת רן מגבעות השומרון. הם מסרו את המכתב לאחר נפילת יקירם, קצין יחידת 'דובדבן', אור יוסף רן. ""קיבוץ שלם עומד ומצדיע"", הם כתבו, למי שדהר בכל כוחו להציל, מבלי לחשוב על המחיר האישי. קיבוצניקים ומתנחלים, מתנחלים וקיבוצניקים – אחים אנחנו. כולם, כולם צריכים להכיר בזה. 

אחיי ואחיותיי, משפחות יקרות, מכפר עזה, מביתם של שמעון וענת אלקבץ, יוצא מסר מחזק לכל מי שחיי יקיריו נגדעו בידי מבקשי נפשנו. לאחר שהבת סיון ובן זוגה נאור נרצחו ביום המתקפה, שמעון אלקבץ כתב לילדתו: ""המחבלים רצחו אותך, אבל הם לא רצחו את מי שהיית עבור כולנו. אי אפשר לרצוח יופי וערכים, אי אפשר לגדוע טוב לב ואהבת אמת, אי אפשר לשרוף את הידע והחוכמה"". אני יודע שלכל אחד מהמשפחות כאן וגם אלה שאינן כאן, אני יודע שלכל אחד מכם יש אוצר כזה, אוצר יקר ערך. הוא היה, ועודנו קיים.

את כלל האוצרות אנו נכנס למקום אחד; אנחנו נכנס אותם להיכל הזיכרון לחללי פעולות האיבה שיוקם על ההר הזה, הר הרצל. לי ולממשלתי יש את הזכות לקדם את בניית האתר החדש, יחד עם ארגון נפגעי פעולות האיבה. זוהי מחויבות לאומית שהחלטנו עליה, לפני השנה הזאת, אבל היא קיבלה משנה תוקף אחרי השבעה באוקטובר. היא תתבצע. אייבי יקירי, הממשלה תשלים את התקציב הדרוש להקמת ההיכל הקדוש הזה, פה, בהר הזה. 

בהיכל החדש יוטבע זכרם של חללי הטרור בדורות התקומה. מן הרוח המיוחדת שלהם, נשאב כוחות להמשך בניין המדינה. ממש כך אמרה איריס חיים, אימו הבלתי נשכחת של יותם הבלתי נשכח: ""עלינו לבחור באור, ולא בבור"". 

אני מאחל החלמה שלמה לכל הפצועים עזי הנפש, ואני שוב מושיט יד מחזקת לכל אחד ואחת מכם. ננצור בליבנו לעד את חללי פעולות האיבה, אוהבי העם והמדינה.

יהי זכרם ברוך"
13.5.2024,הצהרה ערב יום העצמאות,"אזרחי ישראל היקרים. לפני 76 שנים, במלחמת העצמאות, עמדנו לבד, מעטים מול רבים. חמישה צבאות ערב פלשו לשטחנו כדי לחסל את המדינה שרק נולדה. היינו דלים בנשק, כמעט בלי אמצעים, אבל היה לנו נשק סודי אחד: רוח הדורות, כוח החיים של עם עתיק שמסרב למות. עם שקם על מבקשי נפשו. כפי שאומר משורר תהילים, לא אמות כי אחיה. בזכות הרוח הזאת ניצחנו את אויבינו והבטחנו את קיומנו. היום אנחנו חזקים לאין שעור. אבל הרצון להשמיד אותנו לא נעלם. הוא עדיין כאן. ראינו זאת השנה ב-7 באוקטובר. זה אינו יום עצמאות רגיל. המלחמה עדיין בעיצומה. היא נכפתה עלינו ביום שחור של טבח נורא. רבים מאחינו ואחיותינו עדיין מוחזקים במרתפי החמאס. משפחותיהם עוברות סבל נורא. נחזיר את כולם הביתה, החיים והחללים כאחד. תושבים בדרום ובצפון עדיין מפונים מבתיהם בשל המלחמה. נשיב אותם בבטחה ליישוביהם. מיטב לוחמינו נפלו בקרבות גבורה. משפחות הנופלים מתייסרות בכאב האובדן שאין להשיבו. פצועינו מתמודדים עם פצעי קרב באצילות נפש שאין כדוגמתה. אני מחבק באהבה את כולם. אני מאחל החלמה מלאה לפצועינו. כשאני פוגש רבים מהם, וגם רבים ממשפחות הנופלים, הם אומרים לי 'גיבורנו לא נפלו לשווא, גיבורנו לא נפצעו לשווא. תמשיכו עד הסוף. תמשיכו עד לחיסול מפלצות החמאס'. ואני מבטיח לכם, כך נעשה. אף שזה אינו יום עצמאות רגיל, זו הזדמנות מיוחדת להבין את משמעות עצמאותנו. עצמאות להיות עם חופשי בארצנו, עצמאות להגן על עצמנו, בכוחות עצמנו, עצמאות לממש את צו הדורות. לעולם לא עוד. את כל זה אנחנו עושים יחד, רק יחד, בדיוק כפי שחיילינו הגיבורים נלחמים יחד, כתף אל כתף, בטנק, בנגמ""ש, במנהרות, במטוסים, בספינות. ברגע האמת, מדינה שלמה התגייסה. איזה דור מופלא יש לנו. דור גיבורי הניצחון. המשואות שנדליק הערב, יאירו באור גדול את פאר מדינתנו. הן כותבות באותיות של אש את הסיפור המופלא של עמנו. נרים נס ואבוקה לכבוד העם הזה, לכבוד הישראלים שרצים אל הסכנה כדי להציל איש את רעהו. לכבוד הלוחמים והלוחמות, המפקדים והמפקדות, השוטרים והשוטרות, נשות ואנשי זרועות הביטחון, כולם הוסיפו חוליות חדשות לשרשרת הגבורה של מגיני עמנו. לכבוד הלוחמים הדרוזים, הנוצרים, המוסלמים, הבדואים, הצ'רקסים, כולנו ישראלים גאים, אחים אנחנו. לכבוד משרתי המילואים המסורים שרוצים להילחם עד הניצחון, לכבוד המשפחות בעורף, שמהוות משענת איתנה לבנים ולבנות בחזית. לכבוד ארגוני ההצלה והחירום שהצילו כל כך הרבה חיים, לכבוד המתנדבים שעוטפים באהבה את חיילי צה""ל. לכבוד אחינו ואחיותינו בתפוצות, ולכבוד ידידינו הלא יהודים שמתייצבים בחזית אחת יחד איתנו, בראש מורם, נגד שנאת ישראל. לכבוד העם האהוב שלנו, עם כלביא יקום וכארי התנסה ולתפארת מדינת ישראל"
14.5.2024,"סרטון לחידון התנ""ך","משתתפי ומשתתפות חידון התנ""ך היקרים. בשמחת תורה עברנו אירוע בסדר גודל תנ""כי. אויבינו תקפו אותנו דווקא ביום שבו עם ישראל חוגג את רציפות הלימוד מבראשית וחוזר חלילה. זה אינו דבר חדש. התנ""ך מלמד אותנו שכבר לפני אלפי שנים ידענו מלחמות. אברהם אבינו, משה רבנו, יהושע בן נון, השופטים, דוד המלך, בנו שלמה המלך, כולם נאבקו באויבים מרים. כבר אז לא נכנענו להם, כבר אז לא הרכנו ראש. הנביא מיכה אומר 'כי נפלתי, קמתי'. שילמנו מחיר, אבל השבנו מלחמה שערה, ניצחנו את דורשי רעתנו. הבטחנו בעזרת השם, את נצח ישראל. ידידיי, התנ""ך הוא מקור החיים עבורנו. אנו שואבים ממנו ערכי נצח, שורשי זהותנו נעוצים בתנ""ך, וכך גם זכותנו על ארץ ישראל. החיבור לשרשרת הדורות יסודו בספר הספרים, וקו ישר מחבר את הכתוב בספר נחמיה למלחמה הנוכחית. ""הילחמו על אחיכם, בניכם ובנותיכם, נשיכם ובתיכם"". והנה עוד נקודת חיבור, בספר יואל, ""כגיבורים ירוצו, כאנשי מלחמה יעלו חומה"". בזכות לוחמינו הגיבורים יש חומת מגן למדינתנו. אני פונה אליכם, משתתפי החידון מישראל ומהתפוצות, המשיכו להפיץ את אהבת התנ""ך, המשיכו ללמוד, המשיכו ללמד אחרים. אני תמיד גאה בכך שזו המסורת גם במשפחה שלי. אביה של רעייתי שרה, שמואל בן ארצי זיכרונו לברכה, היה מחנך ומורה לתנ""ך, שהטביע את אהבת התנ""ך בדורות רבים של תלמידים. שמואל היקר הפך את בנינו אבנר לאוהב תנ""ך מושבע. גם אבנר השתתף בחידון התנ""ך, החידון הזה, בהיותו בן 15 כשהיה תלמיד בתיכון של יד האוניברסיטה העברית. אבנר זכה להיות חתן התנ""ך הארצי של ישראל וסגן שני לכלת התנ""ך בחידון העולמי. כולנו נוסיף לשאוב כוח ורוח מהתנ""ך. נמשיך לאהוב תנ""ך, נמשיך ללמד תנ""ך. יום עצמאות שמח והעיקר חזק, חזק ונתחזק"
14.5.2024,ציוץ,"ביקרתי היום את פצועינו הגיבורים במחלקת השיקום בבית החולים שיבא. 

זוהי זכות לבקר את לוחמינו הגיבורים ביום העצמאות, ולשמוע מתעצומות הנפש של הפצועים הנותנים לכל עם ישראל השראה כבירה להמשיך להילחם עד הניצחון"
14.5.2024,מפגש עם פצועים,עם פצועינו הגיבורים. מתפלל להחלמתם המהירה והשלמה
15.5.2024,ציוץ הצהרה,"אתמול ביום העצמאות ביקרתי את חיילינו הגיבורים, הפצועים שמשתקמים בבתי החולים. יצאתי משם בעיניים דומות, אבל בהתרוממות נפש אדירה. הגיבורים שלנו אמרו לי שני דברים. הראשון, תמשיכו עד הסוף, עד לניצחון. והשני, אנחנו רוצים להשתקם ולחזור אל חברינו הלוחמים. לצערי, לא כולם יוכלו לעשות זאת, ויחד איתכם, אני נושא תפילה להחלמתם. בזכות הגיבורים הללו, בזכות הרוח הכבירה הזאת, אנחנו כאן בארצנו. הבטחתי להם שנעשה הכול כדי להילחם עד לניצחון המוחלט.

כוחותינו נלחמים ברחבי רצועת עזה - בג'בליה, בזייתון, ברפיח. אנחנו עושים זאת תוך כדי פינוי האוכלוסייה האזרחית, ותוך כדי מילוי המחויבות שלנו לצרכים ההומניטריים שלה. המאמצים האחראיים שלנו נושאים פרי. עד עתה ברפיח התפנו קרוב לחצי מיליון בני אדם מאזורי הלחימה. הקטסטרופה ההומניטרית שדיברו עליה לא התממשה, היא גם לא תתממש. חיסול החמאס הוא צעד הכרחי. הוא צעד הכרחי כדי להבטיח שביום שאחרי לא יהיה בעזה אף גורם שיאיים עלינו.

כבר לפני כמאה ימים אישרתי לגורמי הביטחון לאפשר לעזתים מקומיים, שאינם מזוהים עם החמאס, להשתלב בניהול האזרחי של חלוקת המזון בעזה. הניסיון הזה לא צלח. הוא לא צלח, כיוון שהחמאס איים עליהם ואף פגע בכמה מהם כדי להרתיע אחרים. עד שלא יהיה ברור שהחמאס לא שולט צבאית בעזה, שום גורם לא יהיה מוכן לקבל על עצמו את הניהול האזרחי על עזה מחשש לשלומו. ולכן הדיבורים בעניין היום שאחרי, כשהחמאס נשאר על כנו, הם יישארו רק דיבורים, ריקים מתוכן.

בניגוד לנטען, מזה חודשים אנחנו עוסקים בניסיונות שונים להביא פתרון לבעיה המורכבת הזאת. חלק מהניסיונות סמויים מן העין. טוב שכך. זה חלק ממטרות המלחמה שהגדרנו. אנחנו נחושים להשיג גם אותו. בכל מקרה, אין תחליף לניצחון הצבאי. הניסיון לעקוף אותו בטענה כזו או אחרת, הוא פשוט מנותק מהמציאות. יש תחליף אחד לניצחון - תבוסה. תבוסה צבאית ומדינית, תבוסה לאומית. הממשלה בראשותי לא תסכים לכך. 

הממשלה התנגדה היום להחלטת האו""ם מהשבוע שעבר לקדם הכרה במדינה פלסטינית. לא ניתן פרס לטבח הנורא של השבעה באוקטובר, ש-80 אחוז מהפלסטינים תומכים בו, גם בעזה וגם ביהודה ושומרון. לא ניתן להם להקים מדינת טרור, ממנה יוכלו לתקוף אותנו ביתר שאת. ואף אחד, אף אחד, לא ימנע מאיתנו, מישראל, לממש את זכותנו הבסיסית להגן על עצמנו, לא העצרת הכללית של האו""ם ולא שום גורם אחר. נעמוד יחד בראש מורם כדי להגן על המדינה שלנו. יחד נילחם, ובעזרת השם יחד ננצח.
"
15.5.2024,ציוץ הצהרה,"אני לא מוכן להחליף את חמאסטן בפתחסטן. אחרי הטבח הנורא של השבעה באוקטובר, הנחיתי להשמיד את החמאס. לוחמי צה""ל וזרועות הביטחון נלחמים על כך. כל עוד החמאס נשאר על כנו, אף גורם אחר לא ייכנס לנהל את עזה אזרחית. בוודאי שלא הרשות הפלסטינית. שמונים אחוז מהפלסטינים ביהודה ושומרון תומכים בטבח הנורא של השבעה באוקטובר. הרשות הפלסטינית תומכת בטרור, מחנכת לטרור, מממנת טרור. אני לא מוכן להחליף את חמסטן בפתחסן. ולכן התנאי הראשון להכשיר את הקרקע לגורם אחר, הוא לחסל את החמאס, ולעשות זאת בלי תירוצים."
15.5.2024,ציוץ לשכה,"הממשלה התנגדה היום להחלטת האו""ם מהשבוע שעבר לקדם הכרה במדינה פלסטינית. לא ניתן פרס לטבח הנורא של ה-7 באוקטובר, ש-80% מהפלסטינים, הן ביו""ש והן בעזה, תומכים בו. לא ניתן להם להקים מדינת טרור ממנה יוכלו לתקוף אותנו ביתר שאת.

אף אחד לא ימנע מאיתנו, מישראל, לממש את זכותנו הבסיסית להגן על עצמנו - לא העצרת הכללית של האו""ם ולא שום גורם אחר. נעמוד יחד בראש מורם כדי להגן על מדינתנו"""
16.5.2024,ציוץ,"היום בשטח עם הלוחמים הגיבורים שלנו. 

אנחנו ביום קשה שבו התבשרנו לצערנו על חמישה מהלוחמים שלנו שנפלו בתקרית טרגית. זה לא ירפה את רוח הלחימה שלנו. אמרתי ללוחמים שלנו: אתם דור הניצחון. אתם נלחמים בצורה נפלאה, עם הקרבה ועם המשכיות גדולה של חודשים ארוכים. עם ישראל גאה בכם, אני גאה בכם. אנחנו ממשיכים עד הניצחון. הקרב ברפיח הוא קריטי. זה לא רק שארית הגדודים שלהם, זה גם צינורות החמצן שלהם אחורה למילוט ולאספקה. הקרב הזה, שאתם חלק אינטגרלי ממנו, הוא קרב שמכריע הרבה דברים במערכה הזאת. אני חוזר: אנחנו בקרב קריטי עכשיו. הפעולה שלכם מסייעת לסיים אותו. הסיום שלו מקדם אותנו מרחק עצום להכרעת האויב. אני רוצה פשוט לברך אתכם ולהודות לכם בשם אזרחי ישראל ועם ישראל על מה שאתם עושים. אני יודע שאתם אוכלים הרבה אבק, אבל אתם עושים דבר גדול. תודה לכם"
17.5.2024,ציוץ,"הלב נשבר על האובדן הגדול. רעייתי שרה ואני דואבים עם המשפחות. לב כולנו איתן בשעת יגונן הכבד. 

נחזיר את כל חטופינו, החיים והחללים כאחד. 

אני מברך את כוחותינו האמיצים שבפעולה נחושה השיבו בנים ובנות לגבולם"
19.5.2024,"ציוץ לשכה, רשויות קו העימות","בסוף התקומה והתנופה של הגבול הצפוני תלויה בביטחון. תחושת הביטחון תלויה בביטחון. בניגוד למה שאולי שגור אצלם, אני לא הולך להגיד לחיזבאללה מה אנחנו הולכים לעשות. אני לא משתף אויב מושבע שלנו בתאריכים ואיך בדיוק נעשה את זה. בתחבולות תעשה לך שלום וביטחון, אבל גם מלחמה. אנחנו מחויבים להחזיר את הביטחון, ואנחנו נעשה את זה. כרגע נפתור את הדברים שהעליתם. אם נעמוד בכל הדברים האלה הצפון יפרח, זה הולך לקרות בדרום וזה יקרה גם בצפון. יש לנו דד-ליין של 48 שעות להחלטה ואנחנו נסיים את זה במיידי."
20.5.2024,ציוץ הצהרה,"הצו האבסורדי והשקרי של התובע בהאג לא מכוון רק נגד ראש ממשלת ישראל ונגד שר הביטחון. הוא מכוון נגד מדינת ישראל כולה. הוא מכוון נגד חיילי צה""ל, שנלחמים בגבורה עילאית במרצחי החמאס השפלים שתקפו אותנו באכזריות נוראה ב-7 באוקטובר. התובע בהאג, באיזו חוצפה אתה מעז להשוות בין מפלצות החמאס לבין חיילי צה""ל, הצבא המוסרי ביותר בעולם? באיזו חוצפה אתה משווה בין החמאס שרצח ושרף וביתר וערף ואנס וחטף את אחינו ואחיותינו, לבין חיילי צה""ל שנלחמים מלחמה צודקת שאין כמוה, במוסריות שאין דומה לה.

כראש ממשלת ישראל, אני דוחה בשאט נפש את ההשוואה של התובע בהאג בין ישראל הדמוקרטית לבין רבי המרצחים של החמאס. זה עיוות מוחלט של המציאות. כך בדיוק נראית האנטישמיות החדשה. היא עברה מהקמפוסים במערב לבית המשפט בהאג. איזו בושה.

אזרחי ישראל, אני מבטיח לכם דבר אחד. הניסיון לכבול את ידינו ייכשל. לפני 80 שנה, העם היהודי היה חסר מגן מול אויבינו. אבל לא עוד. אני חוזר על מה שאמרתי בערב יום השואה בירושלים. כראש ממשלת ישראל, אני מתחייב ששום לחץ, שום החלטה, בשום פורום בינלאומי, לא ימנע מאיתנו להכות במי שמבקשים להשמיד אותנו. נמוטט את שלטון הרשע של החמאס ונשיג את הניצחון המוחלט. ומול השקרים בהאג, אני אומר, נצח ישראל לא ישקר.
"
22.5.2025,ציוץ הצהרה,"הכוונה של מספר מדינות באירופה להכיר במדינה פלסטינית היא פרס לטרור. 80 אחוז מהפלסטינים ביהודה ושומרון תומכים בטבח הנורא של השבעה באוקטובר. לרוע הזה אסור לתת מדינה. זו תהיה מדינת טרור, היא תנסה לבצע שוב ושוב את הטבח של השבעה באוקטובר, ולזה לא נסכים. פרס לטרור לא יביא שלום, והוא גם לא יעצור אותנו מלנצח את החמאס. "
22.5.2024,ציוץ,"אני מזועזע מהסרטון המתעד את חטיפת התצפיתניות היקרות שלנו. נמשיך לעשות הכל כדי להשיבן הביתה.

אכזריות מחבלי החמאס רק מחזקת את נחישותי להילחם בכל העוצמה עד לחיסול החמאס, כדי להבטיח שמה שראינו הערב לא יחזור על עצמו לעולם"
23.5.2024,ציוץ,"הטענה שראש הממשלה קיבל כביכול מחטיבת המחקר באמ""ן התרעות על התקפה אפשרית מעזה היא הפוכה מן האמת. לא רק שאין באף אחד מהמסמכים התרעה כלשהי על כוונות של חמאס לתקוף את ישראל מעזה, אלא שניתנת בהן הערכה הפוכה לחלוטין.

שתי ההתייחסויות הבודדות לחמאס בארבעת המסמכים מציינות שהחמאס לא רוצה לתקוף את ישראל מעזה ופניו להסדרה. בהתייחסות הראשונה מה-19.03.23 נכתב שאסטרטגית חמאס היא ""הותרת רצועת עזה במדרון אחורי"" ומיקוד המאבק בישראל בזירות אחרות.

בהתייחסות השנייה ב-31.05.23 אף הומלץ שעל ישראל להצטרף ל""טרנד הדה-אסקלציה האיזורי"" ו""לקחת צעד קדימה בהסדרה מול הרצועה והריבון החמאסי"".

להערכה זו במסמכים שהחמאס אינו מעוניין בהסלמה ומעוניין בהסדרה עם ישראל היו שותפים בעקביות כל גופי הביטחון, שאף טענו שהחמאס מורתע.

באשר לטענה המועלית במסמכים על ההשפעה השלילית של היעדר הלכידות בישראל על אויבינו - הרי ראש הממשלה בעצמו התריע על כך פעמים רבות בהקשר לתופעת הסרבנות.

לדוגמא ב 17.7.23 התריע רה""מ כי ויכוח פנימי זה ""מכרסם בהרתעה מול אויבינו שיכולים בקלות להתפתות למעשי תוקפנות נגדנו"".
עם זאת ראש הממשלה צדק כשהזהיר את אויבינו שביום מבחן ""הויכוח הפנימי לא יפגע בנחישות ובעוצמה שלנו לפגוע בהם בכל עת שנדרש לכך"" (02.04.23).

כך היה וכך יהיה"
23.5.2024,ציוץ,"בסיור היום בפיקוד הצפון. 

אנחנו פועלים כל הזמן גם בצפון. אני קיבלתי עכשיו סקירה מאלוף פיקוד הצפון, ושוחחתי גם עם מפקדי האוגדות. יש לנו תכניות מפורטות, חשובות ומפתיעות. עד עכשיו חיסלנו מאות פעילי חיזבאללה, ועוד היד נטויה - גם היום. אינני משתף את האויב בתכניות הללו, שנועדו לעשות שני דברים: להחזיר את הביטחון לצפון ולהחזיר את התושבים בבטחה לבתיהם. אנחנו נחושים להשיג את שני הדברים גם יחד."
24.5.2024,ציוץ,"יחד עם אזרחי ישראל, רעייתי שרה ואני מרכינים ראש ביגון עמוק, ומחבקים את המשפחות האבלות בשעתן הקשה. 

יש לנו חובה לאומית ומוסרית לעשות כל שביכולתנו כדי להשיב את חטופינו - החיים והחללים - וכך אנו עושים.

אני משבח את כוחות צה""ל וכוחות הביטחון שפעלו באומץ רב בלב שטח האויב, כדי להשיבם למשפחותיהם ולקבר ישראל"
27.5.2024,"ציוץ לשכה, אישור תוכנית הצפון","הלכנו כברת דרך ארוכה. יש פה תכנית מיידית בסך 3.5 מיליארד ש""ח שתסייע רבות לתושבי הצפון, יש פה בהחלטה הגדרה של 0-9 ויש פה גם את תקציב השיקום והפיתוח ארוך הטווח שיהיה הרבה יותר מ-3 מיליארד ש""ח שכבר סוכמו בהחלטה. זו בשורה לתושבי הצפון. אנחנו ניתן פתרון לצפון - גם כלכלי, גם חברתי וגם פתרון ביטחוני רחב. אני רוצה להודות לשרים ולמשרדים, למנכ""ל משרדי יוסי שלי ואנשי צוותו ולראשי הרשויות שנתנו כאן כתף."
27.5.2024,נאום 40 חתימות בכנסת,"אדוני היו""ר, חברי הכנסת,
לפני כמה ימים הייתי בפיקוד צפון עם כוחותינו מול חיזבאללה, וימים אחדים קודם לכן הייתי בביקור בדרום עם כוחותינו מול רפיח. אני ראיתי את הרוח האיתנה של החיילים והמפקדים שלנו. ראיתי סגן מפקד אוגדה, שאומר לי: ""אני בן 44, יש לי עסק שמתפורר. יש לי בן שקשה לו. ואני אומר לך, ראש הממשלה - לך עד הסוף. אל תקשיב לקולות האלה, לך עד הסוף"". את זה אני שומע מהחיילים, את זה אני שומע מהקצינים. איזו עוצמה, איזו דבקות במשימה.

אני ראיתי את הנחישות שלהם להשלים את המשימה להשיג ניצחון על חמאס, להשיב את כל חטופינו, להבטיח שעזה לא תהווה עוד איום על ישראל ולהחזיר את תושבי הצפון בבטחה אל בתיהם. אלה היו ונשארו המשימות שלנו.

אני שומע את הקולות שכופרים בצורך וכופרים באפשרות להשיג ניצחון. אז אני מבקש להבהיר: הניצחון היה ונשאר יעד מרכזי שלנו. אני שומע כאן ובאולפנים את קולות הדכדוך שמבטלים זאת, שאומרים כל הזמן, חוזרים ואומרים: ""אין אפשרות לנצח"". כל מיני גנרלים לשעבר, שהופכים להיות פרשנים בהווה, כל מיני פוליטיקאים, שהציבור דחה אותם. אז אזרחי ישראל, אם אתם רוצים חולשה, דכדוך, כניעה - תקשיבו לאולפנים. אבל אם אתם רוצים עוצמה, רוח וניצחון - תקשיבו ללוחמים. אני מצדיע ללוחמים הגיבורים שלנו.

אני מחבק את המשפחות השכולות, אני מאחל החלמה מהירה לפצועינו ואני מחבק את משפחות החטופים. שמעתי כאן שאני לא נפגש איתם. נפגשתי איתם עשרות פעמים. הבוקר שוב נפגשתי עם המשפחות של חטופינו. שוב, לא בפעם הראשונה, לא בפעם השנייה, עם המשפחות היקרות של החיילות היקרות שלנו.

לפני כמה ימים צפינו בכאב עמוק בסרטון, סרטון מזעזע, שמתעד את חטיפת החיילות הנפלאות שלנו, והלב נקרע. הלב נקרע מן הסיפור האישי לא רק של החטופות הללו, של כל החטופים והחטופות ושל כל המשפחות שלהן. הן תמיד בליבנו והם תמיד בראש מעיינינו. היום כשנפגשתי איתם, הסתכלתי להם בעיניים, והם הסתכלו לי בעיניים, והבטחתי להם שאני לא ארפה מן המאמץ להשיב את כולם הביתה, את החיים ואת החללים עד האחרון שבהם. אני מצדיע לחיילנו, מפקדנו, שמסכנים את חייהם, גם עכשיו, כדי לאתר את החטופים, לחלץ אותם ולהביאם בחזרה לישראל.

אני דוחה מכל וכל את השקר הנתעב, כאילו אני לא נותן לצוות המו""מ את המנדט כשהוא מבקש, ולא נענה לבקשות שלו. אז דעו לכם - מסוף דצמבר ועד עכשיו: ינואר, פברואר, מרץ, אפריל, מאי - קיבלתי חמש פניות של צוות המו""מ אליי להרחיב את המנדט, להגמיש את התנאים - ואני אישרתי את כל ההצעות, נעניתי לכל הבקשות, עד כדי כך שמדינאים מוכרים לכם, שאינם ידועים בדיוק כחובבי הממשלה הזו, לא תומכים נלהבים שלי, אמרו שהלכנו ""כברת דרך משמעותית מאוד"". הם השתמשו אפילו במילים הרבה יותר מרחיקות לכת.

הם אמרו עוד דבר - הם אמרו שסינוואר הוא המכשול היחיד לשחרור החטופים. והתדריכים השקריים הללו, שחוזרים על עצמם ערב-ערב, חוזרים על עצמם גם היום פה, בדוכן הזה, שאנחנו המכשול - הם ספין שקרי, שלא רק שפוגע במשפחות, זה ברור, לבי איתם. הוא עושה דבר הרבה יותר גרוע - הוא מרחיק את השחרור, הוא פוגע במו""מ. כי במקום שהלחץ יהיה מופנה כלפי סינוואר, שבמרתפים שלו מוחזקים החטופים והחטופות, הוא מופנה כלפי ממשלת ישראל. ישראל מתבקשת שוב ושוב לעשות עוד ויתור ועוד ויתור ועוד ויתור. אז מדוע שסינוואר ייכנס ללחץ? הוא יושב בבונקר שלו, מחכך את ידיו בהנאה ושמח שעושים בשבילו את העבודה. 

חברי הכנסת, אזרחי ישראל, את הלחץ צריך להפעיל בכיוון הנגדי - נגד החמאס, ואנחנו עושים זאת. אנחנו נלחמים בעוצמה בצפון הרצועה, במרכז הרצועה, בדרום הרצועה, ברפיח. ברפיח כבר פינינו כמיליון תושבים בלתי מעורבים. ולמרות המאמץ העליון שלנו, שלא לפגוע בבלתי מעורבים, קרתה לצערנו אמש תקלה טראגית. אנחנו חוקרים את המקרה, אנחנו נסיק את המסקנות, כי זו המדיניות שלנו.

חברי הכנסת, אצלנו, כל בלתי מעורב שנפגע - זו טרגדיה, אצל חמאס - זו אסטרטגיה. זה כל ההבדל.

הלחץ שמופנה מבית ומחוץ כלפי ממשלת ישראל שנלחמת בכל כוחה להחזיר את החטופים, רק מקשיח את עמדותיו של סינוואר, שדורש מישראל תנאי כניעה שמסכנים את קיומה, ולכן אנחנו לא יכולים להסכים להם. אני מבקש להבהיר: אני לא מוכן להיכנע ולהתקפל. אני לא מוכן לסיים את המלחמה לפני השלמת כל יעדיה. גיבורינו לא נפלו לשווא. אם ניכנע, הטבח, האונס והרצח של ה-7 באוקטובר יחזרו על עצמם שוב ושוב ושוב - בדיוק כפי שחמאס הבטיח.

אם ניכנע, לא נחזיר את כל חטופינו. אם ניכנע, ניתן ניצחון אדיר לטרור, ניצחון אדיר לאיראן, לכל ציר הרשע הזה, לכל מבקשי נפשנו. מי שאומר שהוא מתייאש, מי שאומר שהוא לא מוכן ולא יכול לעמוד בלחץ, שיחזור להרים ""דגל שחור"". בעצם, שירים דגל לבן של כניעה. אני לא אניף דגל כזה. אני אמשיך להילחם עד שנניף את דגל הניצחון.

לפיד וחבריו אומרים כאן, ושמעתי את זה גם מאחרים שאומרים: ""קבל החלטות"". אני מקבל החלטות. אבל לא את ההחלטות שהם רוצים שנקבל. לפיד הרי צריך יותר מכל אחד אחר להבין, יותר מכולם, את המשמעות של ויתור לטרור. אתה הרי ויתרת לחיזבאללה בהסכם הגז המופקר ואמרת, אני מצטט: ""שירחיק את העימות עם חיזבאללה"". טוב, ראינו, ראינו את מה זה הביא, כמה זה הרחיק.

לפיד וחבריו פה על הדוכן וגם באולם לא מעלים בדעתם שיש אפשרות לקבל החלטות בניגוד ללחצים מבחוץ. ""לוחצים עלינו, הקהילה הבינלאומית, אמריקה, לוחצים עלינו מכל העולם, איך אפשר להתנגד, הם לחצו עלינו"". ""אל תכנסו קרקעית"" - נכנסנו. ""אל תכנסו לשיפא"" - נכנסנו. ""אל תיכנסו לח׳אן יונס"" - נכנסנו. ""אל תיכנסו לרפיח"" - נכנסנו. יש גם, לפי פרסומים זרים, אומרים שלחצו עלינו גם בעוד איזה עניין קטן, איראן. טוב, לזה אני לא אתייחס. אני רק אומר לכם, אתם לא מעלים על דעתכם, שבעניינים קיומיים אנחנו מקבלים החלטות. החלטות שהן קשות ומחייבות באמת מנהיגות לעמוד מול הלחצים. ועכשיו אתם אומרים לי כך: ""קח מנהיגות ותיכנע. קח מנהיגות ותתיאש"".

אבל אני לא מתייאש, אני לא אכנע, אני עומד בלחצים מבית ומחוץ ואני עומד על האינטרסים הלאומיים שלנו מתוך אחריות לאומית.

ולכן אני אומר לכם ביושר – אין תחליף לניצחון המוחלט.

יש כאן מאבק בין הרצון הלאומי שלנו להילחם על קיומנו, לבין הרצון של אויבנו להשמידנו. אני מאמין ברצון הלאומי שלנו. אני מאמין שבכל דור ודור עומדים עלינו לכלותינו, ובעזרת השם אנחנו מנצחים אותם – וכך גם יהיה הפעם.

חברי וחברות הכנסת, עמית בוסקילה הי""ד נרצחה ב-7 באוקטובר במסיבה ב'רעים'. לוחמינו הגיבורים חילצו את גופתה לפני למעלה משבוע והביאו אותה לקבר ישראל. ברגעיה האחרונים, עמית שוחחה בטלפון עם דוד שלה שמעון. המילים האחרונות שלה היו ""שמע ישראל"". אמה, אילנה, אמרה בעודה יושבת שבעה על בתה: ״הדבר הכי מוסרי זה למחוק את הרשע הזה מעל פני האדמה. הם הרשע המוחלט"" היא אמרה, ""והילדה שלי עמית היא אור, זהב טהור"", אכן כך.

אלף תובעים בהאג אינם יכולים לעמוד ולו לשנייה אל מול האמת המזוקקת הזאת של אילנה בוסקילה, אל מול צדקת דרכנו המוסרית, אל מול הרשע שנשבענו לנצח, ובעזרת השם אנחנו ננצח אותו"
27.5.2024,ציוץ,אני לא מתייאש ולא מוותר עד לניצחון המוחלט של ישראל
28.5.2024,מפגש עם חיילים,"אני פה עם חיילי חטיבת גולני וסיירת גולני. יחידה מפוארת שנלחמה גם בעזה, גם ביו""ש, עכשיו פה בגבול הצפון. איבדו חברים, עם רוח לחימה אבל יוצאת מן הכלל והשיגים נפלאים יחד עם חבריהם. אנחנו מבקרים פה בצפון יום אחרי שהממשלה העבירה החלטה על תוכנית סיוע של 3.5 מיליארד שקל מיידית לתושבי הצפון, לשיקום היישובים ולעזרה. בעוד 45 יום, עוד שלושה מיליארד שקל, ואחר כך עוד היד נטויה, משום שאנחנו מחויבים גם במישור האזרחי וגם במישור הצבאי, להחזיר את התושבים בבטחה ליישוביהם, לבתיהם. זה מחויבות, זה אחד מיעדי המלחמה, אנחנו לא מוותרים עליו. ואני רוצה להגיד לכם שכשאני נמצא פה יחד איתכם, אני שומע אתכם, רואה את הנחישות שלכם, רואה את האש בעיניים, אני הייתי אומר לאזרחי ישראל, זה קיר הברזל של מדינת ישראל. ויחד עם הלוחמים הנפלאים האלה וחבריהם, אנחנו נשיג גם את היעד הזה. תודה רבה לכם. אני מצדיע לכם, כל עם ישראל מצדיע. כל הכבוד לכם"
1.6.2024,ציוץ,אני נרגש מהזכות לייצג את ישראל בפני שני בתי הקונגרס ולהציג את האמת על המלחמה הצודקת שלנו נגד מבקשי נפשנו בפני נציגי העם האמריקאי והעולם כולו
2.6.2024,ציוץ,"אני דואב עמוקות עם כל אזרחי ישראל על פטירתו של דוד לוי ז''ל – משרת ציבור מסור במשך עשרות שנים, שר בממשלות ישראל וסגן ראש הממשלה. 

דוד, יליד מרוקו, סלל את דרכו בחיים בעשר אצבעותיו. במישור המקומי הוא תרם להתפתחות העיר בית שאן, ונעשה סמל לצמיחת ערי הפיתוח בפריפריה. 

במישור הלאומי הוא הטביע חותם אישי על החיים הפוליטיים, תוך שהוא דואג לאוכלוסיות חלשות שידעו מצוקה.

כשר החוץ וכסגן ראש הממשלה סייע דוד לכינון קשרים דיפלומטיים עם מדינות שנמנעו מלעשות זאת בשנות 'המלחמה הקרה'. ביקוריו בבירות תבל התאפיינו בזקיפות-קומה על היותו נציג נאמן של מדינת ישראל.

שיתפתי פעולה עם דוד בממשלות 'הליכוד', וכך גם עם ילדיו שהשתלבו כמוהו בהצלחה בפוליטיקה הארצית. 

לא תמיד הסכמנו על הכל, אבל תמיד הערכתי את תודעת השליחות שלו.

אני ורעייתי שרה מוסרים את מלוא תנחומינו למשפחת לוי הענפה, מתוך ידיעה שזכרו של דוד היקר יוסיף להיות נצור בלב עמנו לאורך שנים ודורות"
3.6.2024,ציוץ הצהרה,"אנחנו פועלים באינספור דרכים כדי להחזיר את החטופים שלנו. אני חושב עליהם כל הזמן. אני חושב עליהן כל הזמן. על המשפחות שלהם, על הסבל שלהם. ולכן הלכנו כברת דרך ארוכה כדי להחזיר אותם. אבל תוך כדי הפעולה הזאת אנחנו שמרנו על מטרות המלחמה, בראשן חיסול החמאס. אנחנו מתעקשים שאנחנו נשלים גם את זה וגם את זה. וזה חלק מהמתווה. זה לא משהו שאני מוסיף עכשיו. זה לא משהו שאני מוסיף כי לחצו עליי בקואליציה. זה משהו שסיכמנו עליו בקבינט המלחמה פה אחד. "
3.6.2024,"ציוץ לשכה, דיון בוועחו""ב",הטענה שאנחנו הסכמנו להפסקת אש בלי שהתנאים שלנו יתקיימו אינה נכונה
4.6.2024,ציוץ,"אני שולח תנחומים מעומק הלב למשפחותיהם של חיים פרי, יורם מצגר, עמירם קופר ונדב פופלוול זכרם לברכה שנהרגו בשבי החמאס. ליבנו השבור מחבק את המשפחות היקרות בשעת יגונן. נמשיך לפעול סביב השעון כדי להשיב הביתה את כל חטופינו - החיים והחללים כאחד.
"
5.6.2024,סיור בצפון,"בתחילת המלחמה אמרנו שאנחנו נחזיר את הביטחון הן לדרום והן לצפון, וכך נעשה. היום אני בגבול הצפון עם הלוחמים והמפקדים הגיבורים שלנו, ואני גם נמצא כאן עם לוחמי האש. אתמול האדמה בערה פה, ואני שמח שכיביתם את זה. אבל האדמה בערה גם בלבנון. מי שחושב שהוא יפגע בנו, ואנחנו נשב בחיבוק ידיים, טועה טעות גדולה. אנחנו ערוכים לפעולה מאוד עצימה בצפון. בדרך זו או בדרך אחרת, אנחנו נחזיר את הביטחון לצפון"
5.6.2024,"ציוץ, אזכרה עולי אתיופיה","השתתפתי היום בטקס האזכרה הממלכתי לזכרם של יהודי אתיופיה שנספו בדרכם לישראל. 

בכל שנה בטקס הזה אנו נפעמים עד עומק נפשנו. סיפור המסע של אלפים מבני עמנו, מסעם של יוצאי אתיופיה לישראל הוא סיפור מעורר השתאות של גבורה והקרבה. אבל השנה יש תוספת של גבורה על גבורה, תוספת של הקרבה. 

לאחר מתקפת הטרור הנפשעת של אויבינו בשמחת תורה, בשבעה באוקטובר, כתב לוחם סיירת 'גבעתי', אוריה גושן:

""המראות שכולנו ראינו לא יוצאים לכם מהראש, אבל אסור לנו ליפול לתהום של ייאוש. ההיפך - אנחנו צריכים להיות חזקים. אנחנו צריכים להיות גאים, שאנחנו אלה שנזכה להגן על עם ישראל"". 

כך כתב אוריה שלושה חודשים לפני שנפל בקרב מול מחבלים בח׳אן יונס. 

לצערנו, אוריה הוא לא הנופל היחיד במלחמה מקרב משפחות אתיופיות ויוצאות העדה. 

עשרות לוחמי צה""ל ושוטרי משטרת ישראל, בני העדה, נפלו על משמר המדינה בשבעה באוקטובר מאז ועד היום. לכך יש להוסיף את נרצחי הטרור, ואת פצועי המערכה. זה מחיר כבד מאוד.

מספר החללים יוצאי אתיופיה גבוה מהשיעור היחסי שלהם באוכלוסייה. כחיילים מעולים, כמפקדים מעולים, הם מגלים מחויבות, נחישות, אהבת הארץ. הם ינקו את הערכים הללו עם חלב אימם, ועל ברכי אביהם.

אוריה גושן בנם של איוב ויפית גושן מירושלים, נחשף מגיל צעיר לסיפורי הוריו על המסע מאתיופיה לציון. 

במשך 2,500 שנים כיסופי הגאולה ליכדו את 'ביתא ישראל'. אש התקווה בערה בלבבות דור אחר דור. 

במלאות 57 שנים לאיחוד ירושלים, בירתנו הנצחית, נזכור את אלפי הנספים שהלכו אליה במסירות-נפש עצומה, ולא זכו לבוא בשעריה. הם תמיד חקוקים בליבנו. יהי זכרם ברוך לדורי דורות"
5.6.2024,נאום טקס יהודי אתיופיה,"מכובדי הנשיא יצחק הרצוג ורעייתו מיכל,
יושב-ראש הכנסת, אמיר אוחנה,
שופטת בית-המשפט העליון, רות רונן,
שר העלייה והקליטה, אופיר סופר,
חברי וחברות הכנסת,
יושב-ראש ההסתדרות הציונית העולמית, יעקב חגואל,
סגן יושב-ראש הסוכנות היהודית, עו""ד ירון שביט,
נציגי ונציגות הסגל הדיפלומטי,
ראשי העדה האתיופית, 
הקייסים הנכבדים,
וכמובן אחיי ואחיותיי – קרוביהם של יוצאי אתיופיה שנספו בדרך, אוהבי ישראל, אוהבי ירושלים.

בכל שנה בטקס הזה אנו נפעמים עד עומק נפשנו. סיפור המסע של אלפים מבני עמנו, מסעם של יוצאי אתיופיה לישראל הוא סיפור מעורר השתאות של גבורה והקרבה. אבל השנה יש תוספת של גבורה על גבורה, תוספת של הקרבה על הקרבה.

לאחר מתקפת הטרור הנפשעת של אויבינו בשמחת תורה, בשבעה באוקטובר, כתב לוחם סיירת 'גבעתי', אוריה גושן, שנשיאנו בצדק הזכיר אותו: ""אחים שלי"", הוא כתב, ""המראות שכולנו ראינו לא יוצאים לכם מהראש, אבל אסור לנו ליפול לתהום של ייאוש. ההיפך - אנחנו צריכים להיות חזקים. אנחנו צריכים להיות גאים, שאנחנו אלה שנזכה להגן על עם ישראל"". 

כך כתב אוריה שלושה חודשים לפני שנפל בקרב מול מחבלים בח׳אן יונס. לצערנו, אוריה הוא לא הנופל היחיד במלחמה מקרב משפחות אתיופיות ויוצאות העדה. עשרות לוחמי צה""ל ושוטרי משטרת ישראל, בני העדה, נפלו על משמר המדינה בשבעה באוקטובר מאז ועד היום. לכך יש להוסיף את נרצחי הטרור, ואת פצועי המערכה. זה מחיר כבד מאוד.

מספר החללים יוצאי אתיופיה גבוה מהשיעור היחסי שלהם באוכלוסייה. כחיילים מעולים, כמפקדים מעולים, הם מגלים מחויבות, נחישות, אהבת הארץ. הם ינקו את הערכים הללו עם חלב אימם, ועל ברכי אביהם.

אוריה גושן בנם של איוב ויפית גושן מירושלים, נחשף מגיל צעיר לסיפורי הוריו על המסע מאתיופיה לציון. במשך 2,500 שנים כיסופי הגאולה ליכדו את 'ביתא ישראל'. אש התקווה בערה בלבבות דור אחר דור. וכשהפתח סוף סוף נפתח לפני כמה עשורים – פרק חדש, מעורר השראה, נכתב בסיפור הציוני. שתי מילים נלחשו מפה לאוזן, שתי מילים שנלחשו כצופן לפעולה – ""הגיע הזמן"". יהודי אתיופיה, מן העיר, מן הכפר, יצאו לדרך באלפיהם. מצפן דרכם היה אהבת ירושלים. אהבת ׳ירוסלם׳ – המרפא לכאב ולמצוקה, לרעב ולצמא, לתשישות ולמחלה, לאימה ולסכנה. רגעים כאלה לא חסרו במסע הדמעות שעברתם, ואני אומר זאת בלשון המעטה.

המשורר הדגול חיים נחמן ביאליק כתב פואמה ידועה – ""מתי מדבר"". הוא כתב את זה על ייסורי הגלות ועל נצח ישראל. מתי מדבר ראיתם גם אתם, במו עיניכם. בערבות אתיופיה, במחנות הלא-אנושיים בסודן, נאלצתם להיפרד מקרובים ומחברים. הטבע הפראי, חיות הטרף, המגפות, השודדים, התוקפים האכזרים – הזכירו יום-יום את שבריריות החיים. המתים נקברו בחופזה. חלומם להגיע לירושלים נקבר איתם. צלקות האובדן נחרתו בליבכם לכל החיים – אבל אתם המשכתם לצעוד לירושלים, בשמם ולמענם. כל אחד הושיט יד לאחר. כל אחד ביקש לחזק, לעודד – ""ירושלים מחכה לנו"" - אמרתם.

ועוד לפני ירושלים, חיכו לכם נציגי המדינה – מי ברגל, מי ברכב, מי בסירת גומי ומי במטוס. אנשים הובילו באומץ את מבצעי החילוץ, כפי שאנחנו עושים גם היום כדי להחזיר את כל חטופינו. אנחנו מחויבים לזה עד האחרון שבהם, החיים והחללים כאחד. אנשים הובילו באומץ את מבצעי החילוץ, אבל אתם – שלא ויתרתם, אתם הייתם הגיבורים הראשיים. 

מאז מבצעי העלייה במאה הקודמת זרמו הרבה מים בנהר הטקזה וגם בנהר הירדן. רבבות מ'ביתא ישראל' מימשו את החלום לגעת באבני ירושלים. נבואת צפניה התגשמה: ""והנידחה אקבץ, ושמתים לתהילה"". אבל זה עדיין לא סוף פסוק. זרם העולים מאתיופיה נמשך, ואני מודה על הזכות שהייתה לי – ולממשלות בראשותי – לקדם זאת בכמה גלים, להעלות אלפים-אלפים ארצה, למולדת.

לפני פחות משנה חילצנו מאות ישראלים וזכאי עלייה נוספים מאזורי הקרבות בצפון אתיופיה. עשינו זאת בפעולה שקטה, פעולה מהירה ומוצלחת. ויש לנו משימות חשובות נוספות: בעשור האחרון האצנו את תהליך השילוב של יוצאי אתיופיה בחברה הישראלית. השקענו הרבה מאוד משאבים – למעלה משני מיליארד ש״ח – כדי לצמצם פערים, להבטיח שוויון הזדמנויות ולסלול דרך להצלחתם של בני ובנות העדה בדיור, בתעסוקה, בחינוך, בהשכלה הגבוהה, בבריאות, ברווחה, בחוסן הקהילתי, בטיפוח מצוינות של בני-נוער, בשירות בצה""ל ובזרועות הביטחון, ביציאה לקצונה – בכל התחומים.

אני אומר את זה במחי יד, אבל יש פה, ברוך ה׳, הצלחה יוצאת מן הכלל, ישנם פירות רבים – ותהיינה עוד הצלחות בעתיד. אני מלווה את נושא הסיוע ליוצאי אתיופיה באופן אישי, כי בשנת 2015 יזמתי את הקמתה של ועדת שרים, שאני עומד בראשה. בגלל החשיבות של הנושא הצבתי את עצמי בראש הוועדה. ובקיץ שעבר החלטנו על המשכת התוכנית של המשרדים השונים, כולל תקציב בהתאם למען העדה הנפלאה שלכם. ואני רוצה להדגיש, זה מגיע לכם בזכות ולא בחסד. 

אנחנו מוסיפים להנכיח את הסיפור הייחודי של 'ביתא ישראל' בקרב צעירים ומבוגרים כאחד. אני רוצה שכל ילד וילדה במדינה שלנו יכירו את הסיפור שלכם. ובד בבד אנחנו משקיעים מאמץ שיטתי לעקור תופעות מגונות של גזענות ואפליה, התעמרות והדרה. אנחנו נאבקים בזה, נאבקנו בזה, נוסיף להיאבק בכל הכוח ביחס משפיל של אדם לאדם אחר – בגלל צבע עורו, מוצאו, או אמונתו. לכל מי שמתנשא עליכם, אני אומר במילים ברורות: אתכם צריך לשאת על כפיים! אתכם! והיום אני אומר, המוני בית ישראל, המוני אזרחי ישראל נושאים אתכם על כפיים. שאו ברכה גדולה על מעשיכם, שאו ברכה גדולה והזדהות עמוקה על הקרבתכם.

במלאות 57 שנים לאיחוד ירושלים, בירתנו הנצחית, נזכור את אלפי הנספים שהלכו אליה במסירות-נפש עצומה, ולא זכו לבוא בשעריה. הם תמיד חקוקים בליבנו. יהי זכרם ברוך לדורי דורות"
5.6.2024,ביקור מוזיאון המקרא,"אנו מתכנסים היום בירושלים, במוזיאון ארצות המקרא. אני אפתח דווקא במוזיאון, כי אני עדיין תחת הרושם העצום של התצוגה, שהיא מיצירותיו של איתן רוזנצוויג ז""ל שהיה לוחם גבעתי שנפל בקרבות, אבל היה גאון של עמנו. בגיל 8, כילד, גילה תגלית ארכאולוגית מדהימה. הוא היה ספוג באהבת ישראל, במורשת ישראל, במחשבת ישראל ומחשבת האנושות כולה.

הוא יצר יצירות שאתם חייבים לראות. אני מבקש מכם דבר אחד: לפני שאתם עוזבים את המקום הזה, תעמדו ותסתכלו על מגילת העם היהודי שהוא יצר בכישרון אין קץ, שפורץ פשוט את כל הגבולות. זו אבדה גדולה, אבל גם מורשת גדולה.

אנחנו מתכנסים היום בירושלים, בירת ישראל המאוחדת. לפני 57 שנים, במלחמת ששת הימים, חווינו נס היסטורי. חזרנו הביתה, אל עיר הקודש, אל לב ליבו של עמנו. אז, כמו היום, היינו מוקפים באויבים. הם חשבו לחנוק אותנו, למחוק אותנו מהמפה. אך אנחנו עם עתיק יומין, עם של לוחמים אמיצים, קמנו כאיש אחד והגנו על עצמנו.

כך אנחנו עושים גם היום מול חמאס בדרום, חיזבאללה בצפון ואיראן במזרח. 

במקביל, אנחנו מחזקים את ירושלים בירתנו. הממשלה תאשר היום שורת החלטות משמעותיות לפיתוחה של ירושלים, לב עמנו. מהרובע היהודי והעמקת המסורת וההיסטוריה, ועד לרובע החדשנות שיזניק את ירושלים לפסגת ההייטק. אגב, היא מתקרבת לשם בצעדי ענק. מירושלים הקדומה ועד לפארקים בהווה אנחנו מעלים היום את בירתנו על ראש שמחתנו.

משורר תהילים כותב: ״יברכך ה' מציון, וראה בטוב ירושלים״. ירושלים היא עיר נצחית, עיר של אור ושל תקווה. יחד נבטיח שהיא תמשיך ותפרח לעד, מאוחדת יחדיו תחת ריבונות ישראל״.

״אני אוהב את העיר הזאת אהבת נפש, אבל מעבר לזה אנחנו כולנו מאוחדים בעניין עיר הנצח שלנו. אני מבקש להודות לשר מאיר פרוש ולראש העיר, ולשרת התחבורה ולשרים כולם על התגייסותכם ברגע הזה. אנחנו פותחים עכשיו את הישיבה בתפילת שלום ירושלים ושלום חטופינו, ולניצחון מוחלט על אויבנו"
5.6.2024,ציוץ הצהרה לטקס גבעת התחמושת,"לוחמי צה""ל, משחררי ירושלים העתיקה, ובראש כולם אחיי ואחיותיי למשפחת השכול, משפחות הנופלים במלחמה, משפחות הנופלים במערכה הנוכחית, משפחות גיבורנו, גיבורי העם, ומשפחות החטופים שאנחנו נחושים להחזיר את כולם הביתה, החיים והחללים כאחד. בחלוף 57 שנים ממלחמת ששת הימים, אנו שוב נתונים בסערת המלחמה. אז תקפו אותנו בכמה חזיתות, וגם היום אויבינו תוקפים אותנו בכמה חזיתות. אז ביקשו לחנוק אותנו בטבעת של עוינות ואלימות, וגם היום יש מי שרוצים להשמיד אותנו באמצעות טבעת טרור. אז ידענו שרק ניצחון מוחלט יבטיח את קיומנו, וגם היום אנחנו חותרים לניצחון מוחלט על מבקשי נפשנו. בששת ימי הישועה ב-1967 קמנו כאיש אחד והשבנו מלחמה שערה לתוקפנו. כוח החיים שפיהם בנו הכריע את הכף ברגעי מבחן. בתום המלחמה מצאנו את עצמנו בחבלי מולדת קדומים, בנחלת אבות, בגבולות בני הגנה. לא נוותר על הישגים אלה, כי אחרת נזמין עלינו מתקפות נוספות, חמורות יותר מאשר ב-7 באוקטובר"
5.6.2024,"מסר לישיבת הרב, איחוד ירושלים","מכובדיי הרבים, 
מכובדי ראש הישיבה הרב יעקב שפירא, 

גם בימי מלחמה אלו, ואולי דווקא בימי מלחמה אלו, אירועי 'יום ירושלים' מקבלים משנה תוקף. הנביא ישעיהו אומר: ""הֵן עַל כַּפַּיִים חַקוֹתִיךְ, חוֹמֹותַיִיךְ נֶגְדִי תָמִיד"". ירושלים חקוקה בכפות ידינו, בעשייתנו, בליבנו. חומות ירושלים, עליהן הפקדנו שומרים, תמיד לנגד עינינו. 

המלחמה ברצועת עזה היא גם על שלמות ירושלים. אויבינו מבקשים לקעקע את קיומנו הלאומי. ירושלים, הלא היא ציון, סמל הציונות, עומדת בינם לבין האמת. הם רוצים להשמיד אותנו, ולמחוק את ההיסטוריה. אבל אנחנו, למען ציון לא נחשה, נזכיר לעולם שירושלים הייתה בירתו של עם ישראל עוד לפני אלפי שנים, ושלו בלבד. בו בזמן נמשיך להכות במבקשי נפשנו –עד לניצחון המוחלט. 

את הכוח לעשות זאת אנו שואבים, בין היתר, מהרב קוק זכר צדיק לברכה. כאחד מענקי התחייה הלאומית, הרב היה עד למלחמות עקובות מדם. 

בשנות מלחמת העולם הראשונה הוא נאלץ לשהות הרחק מארץ ישראל. אז הוא גם עשה שימוש בביטוי התנ''כי – ""זְמִיר עָרִיצִים"". יש לזמור, לגזום ולכלות את הרשע מן העולם. הרב קוק, לצד גדולתו בתורה, תמך במחתרות שלחמו להשגת עצמאותנו. 

אני גאה בכך שסבי, הרב נתן מיליקובסקי-נתניהו ז''ל, שימש לו שותף נאמן. שניהם, הרב קוק וסבי, זיהו את העוצמה הפנימית שטבועה בנו, עוצמה שבולטת גם ברגעי קושי. עוצמה שהיא המפתח לניצחון.

ניצחון כזה הושג לפני 57 שנים, במלחמת ששת הימים המופלאה. תמונתו של הרב צבי-יהודה קוק זצ''ל, מוקף לוחמי צה''ל ליד הכותל המערבי, היא אחד מסמלי הניצחון. מהם, אנו שואבים עוז רוח לימינו אלה.

מכובדיי וידידיי,
100 שנים מלאו לישיבת 'מרכז הרב'. ציון דרך חשוב זה משתלב השנה בעצרת 'יום ירושלים'. אני ורעייתי שרה מברכים אתכם מעומק ליבנו להמשך הצלחה, לחיזוק ירושלים ולהבטחת נצח ישראל"
6.6.2024,ציוץ,"שוחחתי כעת עם ידידי, ראש ממשלת הודו נרנדרה מודי, ובירכתי אותו על ניצחונו בבחירות. סיכמנו שנמשיך לחזק יחד את היחסים בין המדינות ולהביא אותם לגבהים חדשים בקרוב.
"
6.6.2024,ביקור בפיקוד מרכז,"קיימתי עכשיו הערכת מצב בפיקוד מרכז. מדינת ישראל נמצאת במערכה קשה בהרבה חזיתות. אנחנו נלחמים בדרום, אנחנו נלחמים בצפון, אנחנו נלחמים גם כאן ביהודה ושומרון. 

המאמץ הזה מתבצע תוך כדי לחצים בינלאומיים לא פשוטים שמופעלים עלינו. אבל אני יכול להבטיח דבר אחד: מה שהיה לא יהיה - אנחנו נשנה את המציאות הזאת.

אני סומך על החיילים שלנו, על המפקדים שלנו ועל זרועות הביטחון שלנו להבטיח את ביטחון ישראל"
7.6.2024,ציוץ,"האו""ם הכניס את עצמו היום לרשימה השחורה של ההיסטוריה כשהצטרף לתומכים במרצחי החמאס. צה""ל הוא הצבא המוסרי ביותר בעולם ושום החלטה הזויה של האו""ם לא תשנה זאת.
"
8.6.2024,ציוץ,"נועה, 
שלומי, 
אלמוג 
אנדריי - 
ברוכים השבים הביתה. 

בעזרת השם ובזכות לוחמינו, נחזיר את כל חטופינו"
8.6.2024,ציוץ,"שלום נועה, ברוך שובך הביתה. איך את מרגישה? גם בעברית וגם בבית. לרגע אחד לא ויתרנו עלייך. אני לא יודע אם את האמנת בזה, אבל אנחנו האמנו בזה. ואני שמח שזה התממש. תתברכי עם המשפחה ותחבקי את אימא בשמי גם כן, וגם בשם רעייתי, גם בשם רעייתי. "
8.6.2024,ציוץ הצהרה,"זה יום מרגש מאין כמוהו. יום מרגש לכל אזרחי ישראל ולרבים בעולם. זה יום מרגש לי אישית. אני פגשתי עכשיו את אנדריי, את שלומי, את אלמוג ואת נועה. אמרתי להם ברוך שובכם הביתה. פגשתי את המשפחות שלהם שוב. רעייתי ואני נפגשנו איתם פעמים רבות, אבל חיבקתי אותם. יעקב, אבא של נועה, חגג את היום הולדת, חגגנו את היום הולדת שם, ליד בתו שחזרה מהשבי והוא אמר 'קיבלתי את המתנה הכי טובה שאפשר לצפות לה'. אנדריי סיפר לי שהייתה לו מחברת בשבי, וכל יום הוא היה כותב שורה אחת. כל יום מתנה. כל יום, איך אומרים? פדרוק? פדרוק. כל יום פדרוק. הם אמרו לי כאילו נולדנו מחדש. וזה באמת מה שקרה. ואני רוצה לחזור ולהבהיר, אנחנו נחזיר את כולם. גם עכשיו אנחנו עובדים על עוד החזרות. עוד אפשרויות. אנחנו נחזיר את כולם. כשהמבצע הזה הובא לפניי לאישור סופי ביום חמישי בערב אני ידעתי שהוא מאוד מורכב והוא מאוד מסוכן. ואני רוצה להגיד לכם שהמרחק בין הצלחה לכישלון הוא כחוט השערה. ידעתי זאת. אבל עם זאת, אישרתי אותו ללא היסוס. משום שאני סומך על צה""ל, על השב""כ, על משטרת ישראל. אני סומך על הגיבורים, הלוחמים של הימ""מ ושל השבכ, שהסתערו אל מול האש, חיסלו את המחבלים, שחררו את החטופים. וכשאני שמעתי, היהלום בידינו, החטופים, השו""ן בידינו, הלב התרחב בגאווה אין קץ וגם באנחת רווחה. זה הצליח. זה מבצע הרואי שיירשם בתולדות המבצעים, בתולדות הגבורה של עם ישראל. אבל הוא לא בא בלי מחיר. ואני יודע שיש מבצעים שנרשמים בתולדות עמנו שנושאים גאווה ותהילה לדורות, אבל גם כרוכים בכאב אישי נורא. וכך היה גם הפעם בנפילת אחד מטובי בנינו. פקד ארנון זמורה. קצין הימ""מ זיכרונו לברכה. אני יודע איזה כאב עובר על משפחתו, אבל אני יודע גם שתהילת עולם קשורה בשם, בזיכרון, יקירה כשנפל. הוא וחבריו הגיבורים זקפו את קומת העם. הם הוכיחו שלמדינת ישראל יש את הכוח, העוצמה והרצון להילחם במבקשי נפשנו. את התושייה, את הגבורה, ושצה""ל יכול להגיע לכל מקום. אנחנו נחזיר את כל חטופינו בדרך זו או בדרך אחרת"
8.6.2024,ציוץ,"אביא לאישור הממשלה החלטה לקבוע כי המבצע ההירואי לשחרור חטופינו היום ייקרא ״מבצע ארנון״ על שמו של לוחם הימ״מ, גיבורינו, ארנון זמורה ז״ל.
"
8.6.2024,"ציוץ לשכה, מודה לכוחות הביטחון","כל העם מצדיע לכם וללוחמים הנועזים שסיכנו היום את חייהם על מנת להציל חיים. גם הפעם הוכחתם שישראל אינה נכנעת לטרור ופועלת ביצירתיות ובתעוזה שאינם יודעים גבולות, כדי להביא הביתה את חטופינו. אנו מחויבים לעשות זאת גם בהמשך. לא נרפה עד שנשלים את המשימה ונשיב את כל חטופינו הביתה - החיים והחללים כאחד."
8.6.2024,ציוץ,"זו העת לאחדות ולא לפילוג. עלינו להישאר מאוחדים בתוכנו אל מול המשימות הגדולות שעומדות בפנינו. אני קורא לבני גנץ - אל תצא מממשלת החירום. אל תוותר על האחדות.
"
9.6.2024,ישיבת ממשלה,"בוקר טוב. אתמול במבצע הרואי שעוד ידובר בו מדינת ישראל השיבה הביתה ארבעה מחטופיה. נועה ארגמני, אלמוג מאיר, אנדריי קוזלוב ושלומי זיו. ברוכים השבים הביתה. ברכות לרמטכ""ל ולצה""ל, לראש השב""כ וללוחמי השב""כ, למפכ""ל וללוחמי הימ""מ. לוחמינו הגיבורים הסתערו כאיש אחד אל תוך האש. הם חיסלו את המחבלים ושחררו את החטופים. ביום חמישי בערב, כשאישרתי סופית את המבצע המורכב והמסוכן הזה, עמדו לנגד עיניי שני שיקולים עיקריים. ראשית, המחויבות שלנו להשיב את כל החטופים הביתה. שנית, הידיעה שאפשר לסמוך על הלוחמים שלנו, שאין טובים מהם בעולם. ההישג הכביר אתמול זקף את קומתו של העם, אני חייב להגיד, הוא זקף את קומתם של תומכי ישראל ברחבי העולם כולו. אבל הוא היה כרוך בכאב גדול. נפילתו של גיבור ישראל, לוחם הימ""מ פקד ארנון זמורה, זיכרונו לברכה. אמיר עופר היה פקודו של אחי יוני, זיכרונו לברכה, שנפל במבצע לשחרור החטופים באנטבה ב-1976. אמיר היה הלוחם הראשון שפרץ לטרמינל הנוסעים שבו הוחזקו החטופים. הנה הדברים שהוא כתב אתמול על ארנון. לפני כמה שנים הייתי בהופעה. ניגש אליי בחור מקסים, אמר לי שהוא קצין בימ""מ. הוא ביקש שאבוא להרצות בימ""מ על אנטבה. כמובן שהסכמתי. ב-16 באוקטובר כותב אמיר, כלומר כמה ימים אחרי קרבות הבלימה בעוטף, קיבלתי טלפון מארנון. אני חייב לדבר איתך, הוא אמר לי. זאת הייתה היציאה הראשונה של ארנון מהקרבות בעזה מאז תחילת המלחמה. דיברנו שעתיים. הוא סיפר לי בפירוט רב איך הוא וחבריו הותקלו בצומת יד מרדכי. איך שלושה טילי אר.פי.ג'י החטיאו אותו במילימטרים. איך האינטואיציה שלו לעצור כמה קילומטרים לפני הצומת ולהתחגר, הצילה את כל הכוח. איך נלחמו כמו אריות, איך טענו ארבע פעמים את כל המחסניות ביום הראשון, ודילגו מהצומת לשדרות, משדרות לאופקים, מאופקים לבארי, ואיך בכל מקום היו בשפיץ. ארנון סיפר לי איך ליבו נשבר בבארי, וכל הזמן הוא שאל אותי: איך אתם הצלחתם ואנחנו לא? ראיתי לפניי גיבור אמיתי, בן אדם מוסרי בצורה יוצאת דופן. הלכתי הביתה, חשבתי על הסיפור של ארנון וכתבתי לו. לקח לי כמה שעות לעכל את הסיפור שלך. הייתם ממש גיבורים. ואתה תפקדת באופן יוצא מגדר הרגיל בתנאים הכי קשים. גם הפתעה אסטרטגית, גם הפתעה טקטית, גם לחימה בשטח מלא אזרחים, גם מעטים מול רבים. הצלתם את המדינה, כותב אמיר לארנון. את המקום שלך בגן עדן כבר הבטחת ויותר. שרות ושרי הממשלה, ביום שמחת תורה פקד ארנון זמורה גילה גבורה יוצאת דופן. אתמול, ערב מתן תורה, הוא שוב גילה גבורה עילאית והפעם מסר את חייו כדי להציל את בני עמו. ארנון ייזכר לעד בדברי הימים של עמנו. בדומה לתמיכת ממשלת רבין, בהצעה לקרוא למבצע לשחרור החטופים באנטבה מבצע יונתן, על שמו של מפקד הכוח המסתער שנפל בקרב, אני בטוח שגם הממשלה שלנו תומכת פה אחד בהצעה לקרוא למבצע שחרור החטופים בעזה, מבצע ארנון, על שמו של מפקד הכוח המסתער שנפל בקרב, גיבור ישראל ארנון זמורה. אשרי העם שהתברך בגיבוריו, נמשיך יחד לעשות ככל שביכולתנו, להשבת כל חטופינו ולהשגת הניצחון על אויבנו"
9.6.2024,פגישה עם פורום הגבורה,"אנחנו מחויבים לניצחון המוחלט. אנחנו לא רוצים להפקיר את הזירה ולא יכולים להפקיר את הזירה, לא רק בגלל הבנים הנפלאים שנפלו, אלא גם משום שזה העתיד של המדינה. אין לנו ברירה. עכשיו, גם אם לא כולם רואים את זה, אנחנו רואים את זה. הרוב רואה את זה. רוב העם רואה את זה, רוב הלוחמים רואים את זה. משפחות בישראל, אגב, גם לא יהודים, מבינים את זה. ואנחנו מחויבים לזה. זה אחד. אנחנו מחויבים גם להחזיר את החטופים. בדרכים שונות. אני לא מפרט. העובדה שהדבר הזה היה נשמר בסוד, במתי מעט, ואני לא מפרט מעבר לזה. אבל קודם כול, אנחנו מחויבים להבטיח את העתיד שלנו. העתיד שלנו לא יתקיים כאן מול ציר הרשע הזה של איראן, גרורותיה, אם אנחנו פשוט מרכין ראש... דברים שדנים בהם, אם הזכרת את עסקת החטופים, על מה הוויכוח העיקרי? על הדרישה של החמאס, שלצערי נהנית גם. היא נהנית גם מתמיכה במחוזותינו. שאנחנו נתחייב על הפסקת המלחמה בלי שנשיג את היעדים שלה, חיסול החמאס וכל היתר. וזה, ואני לא מוכן לזה. זה ברור. לא רק אני, אני חושב שרוב הציבור לא מוכן, אבל אני עומד על שלי. זה חשוב להבין. יש שם עוד דברים, אבל זה פחות חשוב, זה הדבר. לא פחות חשוב, חשובים גם הם, אבל זה החשוב ביותר. לגבי ניהול הקרב, אי אפשר לחשוף כל דבר שנעשה, ועוד יותר מזה, אי אפשר לחשוף כל דבר שייעשה. אז אנחנו בשבע זירות כרגע, רק כדי להבין. אנחנו מול חיזבאללה, קודם כול מול חמאס, מול חיזבאללה, מול החות'ים, מול המיליציות בעיראק, בסוריה, מול איראן, מול יהודה ושומרון ומול האי-סי-סי. הכול ביחד. כן. אנחנו נלחמים בהרבה הרבה זירות. במצב הזה צריך את הלכידות הפנימית, אם לא של כל העם, אז רוב העם. כדי להילחם. זה הכול מכוון הרי לכווץ אותנו בסופו של דבר, לעקור אותנו, להשמיד אותו. אז לי זה ברור לחלוטין, ולכן אני לא אני לא חושב לרגע להפקיר את הזירה הזאת, ובטח לא חושב שאנחנו יכולים לוותר על הניצחון ההכרחי שלנו, קודם כול, מול השוחטים האלה. אני מאוד מעריך את זה שבאתם הנה, אני מעריך כל פגישה בינינו ודברי האמת שלכם, דברים אמיתיים."
9.6.2024,ציוץ,"נפגשתי היום עם המשפחות השכולות של פורום ״הגבורה״. אנחנו מחויבים לחסל את החמאס ולהשיב את כל חטופינו. 

העתיד שלנו לא יתקיים כאן מול ציר הרשע של איראן וגרורותיה אם אנחנו פשוט נרכין ראש. 

לא נרכין ראש"
9.6.2024,ציוץ,"לפני שעות אחדות מדינת ישראל כולה ליוותה בכאב ובהצדעה את גיבור ישראל ארנון זמורה ז״ל.

ישראל נמצאת במלחמה קיומית בכמה חזיתות. בני, זה לא הזמן לנטוש את המערכה - זה הזמן לאחד את הכוחות.

אזרחי ישראל, נמשיך עד לניצחון והשגת כל מטרות המלחמה, ובראשן שחרור כל חטופינו וחיסול החמאס.

דלתי תשאר פתוחה לכל מפלגה ציונית שמוכנה להיכנס תחת האלונקה ולסייע בהבאת הניצחון על אויבינו והבטחת ביטחון אזרחינו"
13.6.2024,"ביקור ימ""מ","אני פה בבסיס הימ""מ. פגשתי עכשיו את הלוחמים המופלאים שלנו, שחילצו את החטופים ממלתעות האויב. לצערנו, המבצע ההירואי הזה גבה את חייו של לוחם, מפקד ואדם נפלא. ארנון זמורה, זיכרונו לברכה. קראנו את המבצע על שמו, מבצע ארנון, וראיתי את הלוחמים, ראיתי את הנחישות ואת הגבורה ואת הדבקות במשימה בעיניהם, ואותה גבורה, אותה נחישות, אותה דביקות במשימה, תאפשר לנו לגבור על אויבינו, הן בדרום והן בצפון. ולהחזיר את התושבים בבטחה לבתיהם. אתם זקפתם קומתו של עם שלם, ואתם הראיתם שאנחנו מוכנים לעשות הכול. כדי לחלץ את חטופינו. כשהדבר הזה מגיע להכרעה, שזה עולה מלמטה, למעלה, ובסוף מגיע להחלטה שלי. אני חושב על כל השרשרת, אבל בסוף אני מגיע אליכם. ואני מסתכל עליך, ואני רואה מוכן או לא מוכן. יש בך פקפוק? יש בך היסוס? כי אם היה אפילו נימה של היסוס, המבצע הזה לא היה מתבצע. ולכן אני בא כאן להגיד בשם עם שלם וגם בשם כל ידידי ישראל בעולם. אני בא להגיד לכם כל הכבוד, כל הכבוד על הגבורה, כל הכבוד על מה שעשיתם ומה שאתם עושים למען ביטחונו, ואני באתי לעשות דבר נוסף"
15.6.2024,הצהרה,"אזרחי ישראל. היום שילמנו מחיר קורע לב נוסף במלחמתנו הצודקת על הגנת המולדת. בצער עמוק, באבל כבד, אני מרכין ראש יחד עם כל אזרחי ישראל ומבכה את נפילתם של לוחמינו הגיבורים. סגן מפקד פלוגה בגדוד ההנדסה, סרן ווסים מחמוד, וחיילים גיבורים נוספים ששמם טרם הותר לפרסום. הלב מתרסק לרסיסים לנוכח האובדן העצום. עם ישראל כולו מחבק את המשפחות היקרות בשעת יגונן הקשה. אני מחזק את לוחמינו ומפקדינו האמיצים שחדורים במשימה הקדושה, לנצח את אויבינו, להשיב את חטופינו. כשהמחיר כל כך כבד, נזכור עבור מה אנחנו נלחמים. אנו נלחמים כדי להבטיח את קיומנו ועתידנו. אנו נלחמים כדי להשיב את כל חטופינו. המלחמה הקשה נכפתה עלינו על ידי אויב מתועב ורצחני. בחג שמחת תורה, מפלצות החמאס חדרו לקיבוצינו, ליישובינו, לערינו, למסיבת טבע של צעירים שרצו רק טוב. הם שחטו ואנסו, ערפו ושרפו, ביתרו וחטפו את אחינו ואחיותינו. תינוקות, ילדים, נשים, גברים, צעירים וקשישים. לאויב המפלצתי הזה אין שום כוונה לעצור כאן. יחד עם שאר חלקי ציר הרשע של איראן, הוא ימשיך לנסות להשמידנו. אם אנחנו לא נעצור אותו, הוא לא יעצור. ולכן אין תחליף לניצחון. אזרחי ישראל היקרים, אל תתנו לאיש להסית אתכם מהעובדה הפשוטה והברורה. על אף המחיר הכבד והמטלטל, עלינו לדבוק במטרות המלחמה - השמדת היכולות הצבאיות והשלטוניות של חמאס, השבת כל חטופינו, וידוא שעזה לא תהווה עוד איום על ישראל והשבת תושבינו בבטחה לבתיהם, הן בצפון והן בדרום. אנחנו בעיצומה של מלחמה קשה מאוד. המלחמה מתנהלת בכמה חזיתות, כולל בחזית הבינלאומית. נכונים לנו עוד אתגרים רבים, ודווקא בעת הזאת, אנחנו נדרשים לתעצומות הנפש שעצורות בעמנו, שבזכותן גברנו על כל אויבינו. כך יהיה גם הפעם. עת שריי ליעקב וממנה ייוושע. יחד נילחם, ובעזרת השם, יחד ננצח"
18.6.2024,"ציוץ לשכה, הצהרה","כשמזכיר המדינה בלינקן היה כאן לאחרונה בישראל, קיימנו שיחה כנה שבה אמרתי לו שאני מעריך מאוד את התמיכה שארה""ב מעניקה לישראל מאז תחילת המלחמה. עם זאת, אמרתי לו גם שלא ייתכן שהממשל האמריקני מונע מישראל נשק ותחמושת בחודשים האחרונים. ישראל היא בעלת הברית הקרובה ביותר של ארה''ב והיא נלחמת על חייה נגד איראן ושאר אויבינו המשותפים. המזכיר בלינקן הבטיח לי שהממשל האמריקני עובד יום ולילה כדי להסיר את צווארי הבקבוק האלה. אני מקווה מאוד שזה המצב - זה מה שצריך להיות. במלחמת העולם השנייה, צ'רצ'יל אמר לארה""ב: ""תנו לנו את הכלים, אנחנו נעשה את העבודה"". ואני אומר: ""תנו לנו את הכלים, ואנחנו נסיים את העבודה הרבה יותר מהר"""
18.6.2024,נאום טקס אלטלנה,"החשיבות של המעמד הזה בכל שנה נשמרת, אבל השנה היא מקבלת ביטוי הרבה יותר עוצמתי. אז אני מודה לכם, ידידים וידידות יקרים, שנתתם לי את האפשרות לדבר ראשון, לומר כמה דברים על המעמד הזה בשנה הזאת.

בימים האלה אנו נמצאים בשלב היסטורי גורלי בתולדות עמנו. המלחמה הנוכחית היא המשך ישיר של מלחמת העצמאות מול כוחות תוקפניים ואכזריים שמבקשים להשמידנו. הדפנו אז, בימי תש״ח, את מבקשי נפשנו והשגנו ניצחון. זהו היעד שלנו גם בהווה: ניצחון חד-משמעי, ניצחון על הרוע האנושי, שחשף את פרצופו המפלצתי בשבעה באוקטובר.

פרשת אלטלנה התרחשה בזמן ההפוגה הראשונה של מלחמת העצמאות. בטן האונייה הייתה עמוסה מאות לוחמים, אלפי רובים, מיליוני כדורים. אילו הגיע הנשק הזה לכל גדודי צבא ישראל, סביר להניח שמלחמת הקוממיות הייתה מקבלת תפנית חיובית ומהירה. אני מניח, שגם השטח שהיה בידינו היה גדול הרבה יותר, וכולל שטחי מולדת כבר אז. אבל לצערנו, לא כך קרה.

באי אלטלנה – יהודים אוהבי עמם ומולדתם – הואשמו על לא עוול בכפם במזימת מרד. קראתי לאחרונה את ספרו של חברנו, גיל סמסונוב, 'הבגינים', שבו הוא מפריך את הטיעון הכוזב הזה מן היסוד: מדוע שאנשי האצ""ל, שרק עתה הביאו לגירושה של מעצמה עולמית, גירשו אותה מהארץ, מדוע שיעשו טעות אסטרטגית חמורה, כמו פתיחה במרד, ועוד בכפר ויתקין, מעוז ללא מוצא של יריביהם האידיאולוגיים?

ולא רק המקום מוזר, גם הזמן. הזמן אחרי שאנשי האצ״ל עלו מן המחתרת לסייע במאמץ הלחימה הכלל-לאומי, אחרי שהבליגו במשך כל השנים על הרדיפות נגדם, אחרי שרעיון המדינה היהודית שלמענו נאבקו התגשם. אחרי כל אלה, האם זה הגיוני שדווקא בנקודת הזמן הזאת הם יגררו את היישוב היהודי למלחמת אחים בארץ?

מכובדיי, אתם יודעים את האמת, האמת הפוכה לחלוטין. מצידם של אנשי האצ""ל לא היה שום מרד, לא ניסיון פוטש, לא רצון לחולל קרע בעם. בדיוק להיפך - עולי אלטלנה היו פטריוטים מהמעלה הראשונה. הם נפלו קורבן להחלטה שלטונית בלתי מוצדקת בעליל – לפתוח באש על אחים.

יש לנו עוד חבר רודף צדק מובהק, שלמה נקדימון, וגם הוא מאשש על בסיס מסמכים רשמיים את מה שאני אומר לכם כאן, דברים שמדברים בעד עצמם.

בדו״ח סודי ביותר, שנוגע לירי התותחים על 'אלטלנה', האצ״ל הוגדר ""האויב"", ואוניית האצ''ל - ""אוניית אויב"". אי אפשר להאמין. אולי אפשר. עד כדי כך. כל היתר הוא שכתוב לאחר מעשה של השתלשלות הדברים. לא רק שמנחם בגין לא תכנן הפיכה, כפי שנטען נגדו – בקריאתו ""מלחמת אחים - לעולם לא"", הוא מנע טרגדיה גדולה פי כמה.

מלחמת אחים - לעולם לא. זה מסר מהדהד, חוצה-דורות. אני מקווה, שהוא חוצה גם את הדשאיים האלה, שמפרידים ביננו לבין אלה שצועקים עכשיו. אבל זה המסר שחייב להנחות אותנו גם כעת, בימים של הקרבה להגנה על הבית. האויב לא נמצא בפנים, הוא נמצא בחוץ. ולא רק שהוא נמצא בחוץ – הוא מייחל ל'אלטלנה' שנייה; לקרע עמוק והרסני, שיפורר את הלכידות ויביא עלינו חורבן.

עוד לפני המלחמה הנוכחית, כתב עיתונאי פלסטיני באתר אינטרנט של אויבינו בלבנון - שמעו מה הוא כותב: ""האם אלטלנה – ספינת מלחמת האזרחים הישראלית – שוב תעגון בחופי יפו? האם שוב יעלה ממנה עשן?"". הוא לא שואל את זה באופן תיאורטי או רטורי, הוא מקווה שזה מה שיקרה. אל לנו לתת זאת. התשובה הזאת תלויה רק בנו, לא רק בנו כאן, גם במי שמחוץ לאוהל הזה. אני רוצה להאמין שלקחי אלטלנה הופנמו, שוננו. פילוג הוא חולשה. אחדות היא תנאי לניצחון.

אנחנו נלחמים בכמה חזיתות: בדרום - עד לחיסול החמאס, ועד להשבת כל חטופינו. בצפון - עד שנחזיר את כל תושבינו בביטחה לבתיהם. במזרח - אנחנו פועלים למנוע מאיראן להקיף אותנו בטבעת חנק ולהשיג נשק גרעיני שמיועד לחיסולנו. אבל מלחמה אחת אין ואסור שתהיה - לא תהיה מלחמת אחים. יש אמנם מיעוט קיצוני, קולני, לצערי, לעתים אלים, שמאורגן וממומן בכסף בכמויות דמיוניות. אבל הוא לא מייצג את הרוב בעם. רוב העם עומד מאחורי לוחמינו, שרוצים וחותרים לניצחון על אויבינו.

ידידיי היקרים,
ניצולי אלטלנה חשקו, חרקו שן לאחר מאורע הדמים. הם התגייסו לצה""ל. מה שהנחה אותם זה היה ראיית היעד הלאומי. זה מה ששימש להם מצפן. היו בהם מי שנפלו בחזיתות המערכה, אבל בדמם קמה עצמאותנו. הם סללו דרך לדורות של לוחמים, ובהם דור הניצחון המופלא של היום.

מחיר המלחמה כבד, אבל אין לנו שום ברירה אחרת. עלינו להתאזר באורך רוח, לגלות נחישות עילאית, להמשיך לפעול באחריות ובעוצמה כדי להבטיח את נצח ישראל. בפשטות, זה או הם, או אנחנו; או נציגי ציר הרשע הברברי, שרוצים להשמיד אותנו ולשעבד את העולם כולו; או מדינת ישראל החופשית, שמשלבת מורשת וקדמה, כמגדלור למשפחת האומות. אני אומר פה דבר פשוט: אנו נלחמים את המלחמה שלנו, אבל זו לא רק המלחמה שלנו. זוהי המלחמה של האנושות כולה. זוהי המלחמה של העולם החופשי.

לפני ימים אחדים היה פה מזכיר המדינה של ארה""ב טוני בלינקן. הייתה לנו שיחה נוקבת. אמרתי לו שאני מעריך מאוד את התמיכה שנתנה לנו ארה""ב וממשל ביידן מתחילת המלחמה, אבל אמרתי לו גם דבר נוסף: איך יתכן הדבר שבחודשים האחרונים נשק ותחמושת חיוניים מתעכבים בארה""ב? איך ייתכן הדבר שבשעה שישראל, בעלת בריתה הקרובה והנאמנה של ארה""ב, שנלחמת על קיומה ונלחמת מול איראן ובאויבינו המשותפים, איך יתכן שנשק ותחמושת שרכשנו בכספינו לא מגיעים הנה?

המזכיר בלינק הבטיח לי שהממשל האמריקני עושה הכל כדי לשחרר את העיכובים הללו, את הפקקים - ואני מקווה שכך יהיה. אומר יותר מזאת - כך צריך להיות.

בזמן מלחמת העולם השנייה צ'רצ'יל פנה לרוזוולט ואמר: ""תן לנו את הכלים, ואנחנו נעשה את העבודה"". והיום אני אומר: ""תנו לנו את הכלים, ואנחנו נסיים את העבודה הרבה יותר מהר!"". כך או כך אנחנו ננצח.

לא קולות ייאוש ונהי דרושים לנו. לא קריאות להרמת ידיים. רק חוזק, אומץ, אמונה בעצמנו ואחדות. בכוחות אלה נמוטט את שלטון החמאס, נחזיר את חטופינו החיים והחללים הביתה, נמנע מעזה לאיים עלינו בעתיד ונשיב את אחינו ואחיותינו המפונים בבטחה לבתיהם.

רק יחד, בעזרת השם, אל הניצחון. זוהי צוואתם של נופלי אלטלנה, שזכרם יוסיף להיות נצור עימנו לדורי דורות"
19.6.2024,ציוץ הצהרה,"אנחנו במלחמה בכמה חזיתות ולפנינו אתגרים גדולים והחלטות קשות. ולכן אני דורש בכל תוקף מכל השותפים בקואליציה – תתאספו, תתעלו לגודל השעה. זה לא הזמן לפוליטיקה קטנה. זה לא הזמן לחקיקה שמסכנת את הקואליציה שנלחמת למען ניצחון על אויבינו. כולנו חייבים להתמקד אך ורק במשימות שלפנינו: לנצח את החמאס, להחזיר את כל חטופינו ולהשיב את תושבינו בבטחה לבתיהם, הן בצפון והן בדרום. ולכן אני דורש מכולם, שימו בצד כל שיקול אחר. שימו בצד כל אינטרס צדדי. התייצבו כאיש אחד, יחד, מאחורי לוחמינו"
20.6.2024,"ציוץ לשכה, מפגש משפחות","אנחנו מחויבים להחזיר את כולם, את כל ה-120 החטופים - החיים והחללים כאחד. גם אם זה בשלבים, לא נוותר על אף אחד. כשאנחנו בתוך עזה הלחץ משתנה, הפעילות שלנו מייצרת הזדמנויות להשבת החטופים. לא נצא מרצועת עזה עד שכל החטופים יחזרו, ולא נצא עד שנחסל את היכולות הצבאיות והשלטוניות של החמאס. אין לנו אופציה להרים ידיים, אין לנו אופציה לוותר על הניצחון. זו עמדתי. מי שמתנגד - שיתנגד בגלוי"
20.6.2024,"ציוץ לשכה, עם לוחמי שב""כ","אני נמצא פה עם לוחמים נועזים, שבאים מכל חלקי החברה הישראלית, ושעשו את הבלתי אפשרי לאפשרי. אתם נתתם חלק בהרבה מבצעים נועזים, שהרימו את קרנה של מדינת ישראל, חילצו חטופים ונתנו לנו את הביטחון, שאנחנו יכולים להשלים את המשימות שלנו. אנחנו לא נצא מרצועת עזה עד שלא נחזיר את כל חטופינו - החיים והחללים כאחד. אנחנו עושים את המשימה הזאת וגם משימות רבות אחרות, שכרגע השתיקה יפה להם, בעזרתכם. אני באתי להגיד לכם תודה בשם כל אזרחי ישראל. תודה מקרב לב על הגבורה שלכם, על ההקרבה שלכם, על השכל ועל התעוזה - תודה רבה"
20.6.2024,ציוץ,"אני מוכן לספוג התקפות אישיות ובלבד שישראל תקבל מארה""ב את התחמושת שהיא זקוקה לה במלחמה על קיומה.
"
23.6.2024,ישיבת ממשלה,"אנחנו מחויבים להשיב את תושבי הדרום והצפון בבטחה לבתיהם. אנחנו מחויבים לבנות את היישובים, לשקם את הקהילות, להזניק את הצפון והדרום קדימה בכל התחומים. לשם כך החלטתי למנות את האלוף במילואים יפתח רון טל לתפקיד ראש מינהלת תקומה בדרום, ואת האלוף במילואים אליעזר מרום צ'ייני לראש מינהלת הצפון. אני בטוח ששניהם יעשו עבודה מצוינת. אני גם בטוח שכל שרות ושרי הממשלה ייתנו להם גב מלא בעבודתם החשובה. אני מעריך מאוד את התמיכה של הנשיא ביידן והממשל האמריקני בישראל. מאז תחילת המלחמה, ארצות הברית נתנה לנו תמיכה חשובה מאוד ברוח ובחומר, באמצעי ההגנה ובאמצעי ההתקפה. אבל לפני כארבעה חודשים חלה ירידה דרמטית באספקת החימושים שהגיעו מארצות הברית לישראל. במשך שבועות ארוכים פנינו לידידינו האמריקנים בבקשה להאיץ את המשלוחים. עשינו זאת פעם אחר פעם, עשינו זאת בדרגים הגבוהים ובכל הדרגים, ואני רוצה להדגיש, עשינו זאת בחדרי חדרים. קיבלנו כל מיני הסברים, אבל דבר אחד לא קיבלנו. המצב הבסיסי לא השתנה. פריטים מסוימים הגיעו בטפטוף, אבל המסה הגדולה של החימושים נשארה מאחור. לאחר חודשים של היעדר שינוי במצב זה, החלטתי לתת לכך ביטוי פומבי. עשיתי זאת מתוך ניסיון של שנים וידיעה שצעד זה חיוני לחלץ את הפקק. צפיתי שזה יהיה כרוך בהתקפות אישיות נגדי מבית ומבחוץ, כפי שקרה כשיצאתי נגד הסכם הגרעין עם איראן, כפי שקרה וקורה כשאני מתנגד פעם אחר פעם להקמת מדינת טרור פלסטינית, וכפי שקורה עכשיו, כשאני מתנגד לסיום המלחמה תוך השארת החמאס על כנו. אבל אני מוכן לספוג התקפות אישיות למען ביטחון ישראל. כראש ממשלת ישראל, תפקידי הוא לעשות הכול כדי להבטיח שעל הלוחמים הגיבורים שלנו יהיה מיטב אמצעי הלחימה. לאור מה ששמעתי ביממה האחרונה, אני מקווה ומאמין שהנושא הזה יגיע לפתרון בזמן הקרוב. אבל אני מבקש להדגיש, ואמרתי זאת גם לידידנו האמריקנים, אמצעי אחד יש לנו, והוא תמיד הכריע את הכף: הגבורה והנחישות של הלוחמים שלנו, ועם הנשק הזה אנחנו ננצח"
23.6.2024,ציוץ,צפו בראיון שלי לתוכנית הפטריוטים בערוץ 14
24.6.2024,נאום בכנסת,"אדוני היו""ר,
חברות וחברי הכנסת,

""תרימו את הראש, אל תעצרו עד שננצח"" - כך אמר ביום שישי האחרון אורן סמדג'ה, בהלווית בנו עומר שנפל בקרב ברצועת עזה. ללי דרעי אמרה בהלווית בנה סעדיה, שנפל בקרב לצידו של עומר: ""הקורבן האדיר שהקרבנו לא יהיה לשווא. אנחנו דורשים ניצחון והכרעה מוחלטת"". זאת גדלות הרוח של לוחמי ישראל. זאת גדלות הרוח של עם ישראל. 

אנחנו לא מוכנים להתפשר על פחות מניצחון מוחלט על מרצחי החמאס. אנחנו מכים בהם באלפיהם, אנחנו רודפים את בכיריהם. נמשיך לעשות זאת עד שנחסל את היכולות הצבאיות והשלטוניות של החמאס. עד שנשיב את 120 חטופינו, החללים והחיים כאחד, עד שנבטיח שעזה לא תהווה עוד איום על ישראל, ועד שנחזיר את תושבי הדרום והצפון בביטחה לבתיהם. דבר לא יעצור אותנו. 

אנחנו נמצאים במאבק על קיומנו, המאבק הזה מתקיים ב-7 חזיתות. את המתקפה נגדנו מובילה איראן שחותרת בגלוי להשמיד אותנו. 

היא וגרורותיה זוממות לעשות זאת באמצעות מתקפות טילים על ישראל ובאמצעות פלישות לשטחנו. ככל שאנו מעמיקים את המלחמה ברצועת עזה, הולכות ונחשפות בפנינו עוד ועוד עדויות להיקף המערכה הרב-חזיתית נגדנו. אנחנו נסכל את המערכה הזאת. אנחנו נסכל אותה כי איראן טועה בנו - בגדול. היא לא לוקחת בחשבון את העוצמה שלנו, את היכולות שלנו, את הנחישות שלנו להגן על עצמנו, ולגבות מחיר הרסני מתוקפינו.

חברות וחברי הכנסת, 
ואני אומר גם לאזרחי ישראל, 
אנחנו עומדים בפני אתגרים גדולים, ובפני הכרעות קשות. הם יחייבו הקרבה, אומץ לב, ואחדות בתוכנו. 

אני מבטיח לכם שלושה דברים: הדבר הראשון - לא נסיים את המלחמה עד שנשיב את כל החטופים. 120 חטופים - החיים והחללים כאחד. אנחנו מחויבים להצעה הישראלית שהנשיא ביידן בירך עליה. עמדתנו לא השתנתה; הדבר השני - שלא סותר את הדבר הראשון, לא נסיים את המלחמה עד שנחסל את החמאס ועד שנשיב את תושבי הדרום והצפון בביטחה לבתיהם; והדבר השלישי - בכל מחיר ובכל דרך, נסכל את כוונותיה של איראן להשמידנו.

ואני מבקש להגיד לכם דבר נוסף, בזמן מלחמה אני לא מתכוון להתייחס לוועדות חקירה - כבר אמרתי שזה לא הזמן לכך.

אבל כן אגיד לכם דבר אחד, ההחלטות שקיבלתי בנושא הצוללות וכלי השייט היו ונשארו חיוניות להבטחת ביטחוננו מול ציר הרשע של איראן. חלקן כבר באו לידי ביטוי במלחמה הנוכחית. הספינות שהבנו יירטו מתקפות כטב""מים על מדינת ישראל במלחמה הנוכחית. הן הצילו חיים רבים. 

מה היה קורה אם לא הייתי מקבל את ההחלטה להביא את הספינות הללו? אתם מדברים איתי על נוהלים בירוקרטיים? אני מדבר על ביטחון ישראל. ההחלטה שלי היתה חיונית לביטחון ישראל. המציאות כבר הוכיחה זאת, וההיסטוריה תוכיח זאת ביתר שאת. ושום ועדת חקירה שמונתה על ידי ממשלה קודמת במטרה פוליטית ברורה לא תשנה זאת.

ואני אגיד לכם עוד דבר, אני מוכן לספוג את הנאצות שלכם, את ועדות החקירה שלכם. אני מוכן לעשות זאת למען ביטחון ישראל ולמען לוחמינו הגיבורים.

ואם כבר מדברים על ספינות, לצערי יש מי שקודחים חורים בספינת המדינה בשעת מלחמה. בזמן שחיילינו הגיבורים נלחמים בחירוף נפש למען הביטחון של כולנו, יש מי שמנסים להחליש את הרוח. הם אומרים בוקר וערב שצה""ל לא יכול לנצח. הם מגדפים, מסיתים ומנאצים, מנרמלים אלימות.

אבל כל זה הוא רק מיעוט קולני. רוב העם דוחה את הקיצוניות הזאת. רוב העם מלוכד בהבנה עמוקה שאסור לנו להרפות ממאמץ המלחמה. רוב העם מלוכד בידיעה שאנחנו חייבים לנצח. שעלינו להתאחד ולא להתפלג. שעלינו לזכור שהאויב נמצא בחוץ ולא בפנים - ורוב העם צודק, רוב העם צודק. אנחנו חייבים להילחם יחד על קיומנו, אנחנו חייבים להילחם יחד נגד אויבנו.

יחד נילחם ובעזרת השם יחד ננצח
"
24.6.2024,ציוץ,"סרטון החטיפה המזעזע של הרש, אור ואליה קורע את לב כולנו ומדגיש שוב את אכזריות האויב אותו נשבענו לחסל. לא נעצור את המלחמה עד שנשיב את כל 120 יקירינו הביתה.
"
25.6.2024,ציוץ,"עם אורן וליאת סמדג׳ה, בביקור תנחומים על נפילת בנם הגיבור, עומר ז״ל. ננצח בזכות גיבורים כמוהו. יהי זכרו של עומר ברוך ונצור בליבנו תמיד.
"
25.6.2024,ציוץ,"הושלם המהלך שלנו למתן הנחות בקרקע בנגב ובגליל בגובה של 91% לחיילי מילואים!

אני גאה להודיע ​​כי יישום ההחלטה להעניק הנחות חסרות תקדים על קרקעות בנגב ובגליל לחיילי מילואים הושלם!

כפי שהבטחתי, פעלתי להגדלת ההנחות משמעותית מעבר למה שהיה נהוג עד כה. כעת, זכאים חיילי מילואים להנחה של עד 91% על מחיר הקרקע באזורי עדיפות לאומית בנגב ובגליל.

לדוגמה: מגרש שהיה שווה 700,000 ש""ח לפני ההנחה, יעלה כעת רק 72,800 ש""ח לחיילי מילואים זכאים.

זוהי בשורה אדירה עבור חיילי המילואים שלנו, מגיני המדינה, אשר תורמים רבות לביטחונה. אנו רוצים להקל עליהם ועל משפחותיהם להתיישב בנגב ובגליל ולחזק את ההתיישבות באזורים אלו.

יישוב הנגב והגליל הוא משימה לאומית חשובה, ואנו ממשיכים לפעול במרץ כדי להפוך את האזורים הללו לאטרקטיביים יותר עבור צעירים ומשפחות. בקרוב, נפעל גם להרחיב את ההנחות על פיתוח הקרקע, ובכך נעודד בנייה חדשה ויצירת מקומות עבודה.

אני מודה לשר השיכון יצחק גולדקנופף ולמנכ""ל משרדי יוסי שלי על שיתוף הפעולה ועל עבודתם הקשה ביישום המהלך החשוב הזה. יחד, אנו ממשיכים לחזק את הנגב והגליל ולבנות עתיד טוב יותר עבור כולנו"
25.6.2024,ביקור חיילים בצפון,"היום עם הלוחמים שלנו בגבול הצפון. עם ישראל סומך עליהם - אין טובים מהם בעולם. בעזרת השם ובעזרת לוחמינו נשיג את כל המטרות שלנו --- עד לניצחון. אני בא הנה להגיד לכם קודם כל שאני מאוד מאוד מעריך את השירות שלכם. אנחנו מנסים לתת לזה, וכנראה שנצטרך לתת לזה ביטוי נוסף, גם בסיוע לכם ולמשפחות שלכם על השירות הנפלא שאתם עושים מאז תחילת המלחמה. אני רוצה קודם להודות לכם בשם אזרחי ישראל. אתם נהדרים ואני יותר מזה רוצה להגיד לכם שאני סומך עליכם ועם ישראל סומך עליכם. מישהו כאן אמר ""אנחנו עם ישראל"". זה מה שאני רואה פה ואין טובים מהפ בעולם. אנחנו עוזרים ונעזור עוד גם כי זה מגיע לכם וגם כי אנחנו חייבים להשיג את המטרות שלנו והמטרות שלנו הן ניצחון. אנחנו נשיג את זה בעזרת השם אבל גם בעזרתכם"
26.6.2024,ביקור בגבול הצפון,"אני פה עם החטיבה 55 חטיבת, חוד החנית, תרגיל חטיבתי. מאוד מרשים ביכולות, בהתגייסות, בהתייצבות. כושר הביצוע. כושר ביצוע גדול מאוד של החיילים והמפקדים, שבאים מכל חלקי הארץ, מכל חלקי החברה הישראלית, ונחושים ודבקים במשימה להגן על המדינה ולהשיג ניצחון. לא פחות מזה"
27.6.2024,ריטוויט,"ההסתה נגד ראש הממשלה נתניהו חצתה הערב עוד קו אדום. היועצת המשפטית לממשלה, שב״כ ומשטרת ישראל, חייבים לשים סוף לאלימות ולהסתה נגד ראש הממשלה. הכתובת על הקיר.
"
30.6.2024,ישיבת ממשלה,"בוקר טוב. אני שולח תנחומים למשפחות היקרות של לוחמינו הגיבורים שנפלו בקרבות ברצועת עזה וביהודה ושומרון בשבוע האחרון. אנחנו מחבקים את המשפחות השכולות, ברגע ייסוריו הקשה. אנחנו מחויבים לצוואת הנופלים, להמשיך עד להכרעה מוחלטת של החמאס. בהמשך היום, אני אקיים הערכת מצב בפיקוד הדרום. אני אעמוד מקרוב על קצב התקדמות הלחימה, והתוכניות שלנו להשלמת מטרות המלחמה. כוחותינו פועלים ברפיח, בסג'עאיה, בכל מקום ברצועת עזה. מדי יום הם מחסלים עשרות מחבלים. זהו מאבק קשה שמתנהל מעל הקרקע, לפעמים בקרבות פנים אל פנים, והוא מתנהל גם מתחת לקרקע. אנחנו מחויבים להילחם עד שנשיג את כל יעדינו: חיסול החמאס, השבת כל חטופינו, הבטחה שעזה לא תהווה עוד איום על ישראל, והחזרת תושבינו בדרום ובצפון בבטחה לבתיהם. לכל מי שמטיל ספק בהשגת יעדים אלה, אני שב ואומר: אין תחליף לניצחון. לוחמינו לא נפלו לשווא. לא נסיים את המלחמה עד שנשיג את כל יעדינו. ובאשר למשימה הקדושה של שחרור חטופינו, אין שום שינוי בעמדת ישראל ביחס למתווה השחרור שהנשיא ביידן בירך עליו. והיום כולם יודעים אמת פשוטה: החמאס הוא המכשול היחיד לשחרור חטופינו. בשילוב של לחץ מדיני ולחץ צבאי, וקודם כול לחץ צבאי, אנחנו נשיב את כולם, את כל 120 חטופינו, החיים והחללים כאחד. שרות ושרי הממשלה, בשבת האחרונה קראנו את פרשת שלח. מול אלה שניסו לרפות את ידי ישראל, יהושע בן נון וכלב בן יפונה עמדו בתוקף על נחישות העם ונחיצות הניצחון. הם אמרו עלה נעלה כי יכול נוכל לה. טובה הארץ מאוד מאוד. ואני אומר, טובה ארצנו מאוד מאוד, טובים אזרחינו מאוד מאוד, טובים לוחמינו מאוד מאוד. בעוז גבורתם נוכל לאויבינו. בעזרת השם, יחד נילחם ויחד ננצח"
30.6.2024,"ציוץ לשכה, טקס מצטיינים מתנדבים","אני מאוד שמח ששמעתי את הדברים שלכם. הם מאוד תמציתיים, אבל חותרים לעיקר וגם חודרים ללב. אני רוצה לברך את כולכם על ההתנדבות שלכם, על ההתגייסות שלכם ועל העזרה שאתם נותנים - מכל חלקי החברה הישראלית לכל חלקי החברה הישראלית. זה מחמם את הלב. זה הכוח שלנו. אתם נדבך חשוב בזה. אני רוצה להודות לך אורית, ולך ראובן, על כך שאתם עובדים בעניין הזה ובאמת מביאים את הכוחות האלה לעזור למדינה שלנו, לאזרחים שלנו – למאמץ הגדול שאנחנו עושים מול כוחות גדולים. מול כוחות גדולים צריכים כוחות גדולים. וככל שאני מסתכל על זה, כוחות הנפש קודמים לכל דבר אחר. יש פה הרבה כוחות נפש, הרבה נשמה, ובאמת – דברים שבאים מהלב ונכנסים אל הלב."
1.7.2024,ביקור במכללה לביטחון לאומי,"אני חזרתי אתמול מסיור באוגדת עזה, אני ראיתי שם הישגים גדולים מאוד של לחימה שמתבצעת ברפיח. אנחנו מתקרבים לסיום שלב החיסול של צבא הטרור של חמאס. יהיה עוד המשך להכות בשיירים שלו. אני התרשמתי מאוד גם מההישגים מעל הקרקע, בתת הקרקע, ברוח הלחימה, רוח המפקדים, ואני חושב שעם הרוח הזאת אנחנו נשיג את כל היעדים שלנו - גם לשחרר, להחזיר את חטופינו, גם לחסל את היכולות הצבאיות והשלטוניות של החמאס, גם להבטיח שעזה לא תהווה איום, ועוד יותר מזה, גם להחזיר את תושבינו, הן בדרום והן בצפון, בבטחה לבתיהם. אנחנו בחזית רחבה מאוד, ואני משוכנע שבשילוב הכוחות שלנו, שצבא המילואים והצבא הסדיר, וחילות צה""ל וזרועות הביטחון, אנחנו יכולים לאויבנו. תודה לכם"
2.7.2024,ציוץ,"רעייתי שרה ואני כואבים מעומק ליבנו את פטירתה של ליאורה ארגמני ומשתתפים בצער המשפחה.

ליאורה נאבקה במחלה הארורה ונאחזה בחיים כדי להתאחד עם ביתה נועה שהושבה במבצע ׳ארנון׳ ההירואי. היא הלכה לעולמה כשמשאלתה האחרונה התמלאה ונועה היתה לצידה. 

נמשיך לעשות כל שלאל בידינו כדי להשיב את חטופינו- החיים והחללים לחיק משפחותיהם, והשגת יתר מטרות המלחמה"
2.7.2024,ציוץ הצהרה,"גורמים עלומי שם מתדריכים היום את הניו יורק טיימס. הם אומרים לו שישראל תהיה מוכנה לסיים את המלחמה לפני השגת כל מטרותיה. אני לא יודע מי הם אותם גורמים עלומי שם, אבל אני כאן כדי להבהיר חד משמעית: זה לא יקרה. אנחנו נסיים את המלחמה רק לאחר שנשיג את כל מטרותיה, לרבות חיסול החמאס ושחרור כל חטופינו. הדרג המדיני הגדיר לצה""ל את המטרות הללו ולצה""ל יש את כל האמצעים כדי להשיגן. אנחנו לא נכנעים לרוחות תבוסה, לא בניו יורק טיימס ולא בשום מקום אחר. אנחנו חדורים ברוח הניצחון"
4.7.2024,ציוץ הצהרה,"בתוך המערכה הקשה מול לבנון קבענו עיקרון שמי שפוגע בנו - דמו בראשו. אנחנו מממשים את זה, הלכה למעשה. אנחנו יודעים שהדרך עוד ארוכה, אבל אנחנו נחושים להחזיר את הביטחון לצפון ולהחזיר את התושבים בבטחה לבתיהם"
4.7.2024,"ציוץ לשכה, בור חיל האוויר","אני פה בבור של חיל האוויר. קיבלתי סקירה מקיפה ממפקד חיל האוויר על הפעולות בהגנה ובהתקפה של חיל האוויר לטובת מדינת ישראל. התרומה היא עצומה ומתמשכת. בתוך המערכה הקשה מול לבנון קבענו עיקרון - מי שפוגע בנו דמו בראשו. אנחנו מממשים את זה הלכה למעשה. אנחנו יודעים שהדרך עוד ארוכה, אבל אנחנו נחושים להחזיר את הביטחון לצפון ולהחזיר את התושבים בבטחה לבתיהם"
4.7.2024,"ציוץ לשכה, יוקר המחיה","הממשלה הזאת העבירה חוק היסטורי, שמה שטוב לאירופה טוב לישראל. זה אומר שבמזון ותמרוקים ובדברים אחרים - בעצם פתחנו את השוק. עשינו את זה גם בתחומים אחרים, אבל יש חור, יש לאקונה. אלו שכבות שכבות של בירוקרטיה במהלך השנים שאנחנו רוצים לתקן אותן עכשיו בתהליך שאנחנו נקדם כדי לאפשר ייבוא מוצרים לתינוקות, מוצרי חשמל וייבוא מוצרים אחרים, שיוכלו גם להיות מותקנים במדינת ישראל. כמובן התחרות תוריד מחירים בתחומים רבים נוספים. אני מודה לשרים על המאמץ שהם עושים כדי לאחד את הממשלה למען קיצוץ הבירוקרטיה שעולה לאזרח כסף ומכבידה על הכיס של אזרחי ישראל"
5.7.2024,ציוץ,"השתתפנו היום באזכרה לאחי יוני ז״ל, שנפל במבצע יונתן לשחרור בני הערובה באנטבה. 

יוני, אתה חסר לי. אני מתגעגע אליך בכל יום"
9.7.2024,ציוץ,"אני שולח תנחומים עמוקים לרב אריה דרעי ולמשפחתו על פטירת אחיו, הרב יהודה דרעי ז""ל.

הרב יהודה היה גדול בתורה ובמעשה, איש צדקה וחסד שזכה לאהבה והערכה רבה מכל מי שהכיר אותו. פטירתו היא אבדה גדולה לעולם התורה, לתושבי באר שבע ולעם ישראל כולו.

יהי זכרו ברוך"
9.7.2024,ציוץ,30 שנה. זוכר ומתגעגע
10.7.2024,"ציוץ לשכה, פגישה חב""ד","ראיתי את הרבי בפעם הראשונה בשמחת תורה לפני 42 שנים. הוא אמר לי שלושה דברים: אהבת ישראל, הגנה על ארץ ישראל ומלחמה בשקרים. 

בכל דור ודור קמים עלינו לכלותינו והקב״ה מצילנו מידם - אבל עלינו לעזור לקב״ה. אנחנו צריכים לפעול באופן אקטיבי נגד אלה שרוצים להשמידנו. אנחנו נלחמים חזרה בעזה, נלחמים חזרה בלבנון, נלחמים חזרה בחלקים אחרים של המזרח התיכון. אבל עלינו להילחם גם על דעת הקהל, על הצדק ועל הסולידריות בינינו, הסולידריות בקרב העם שלנו שנמצא במאבק.

אנחנו יכולים לנצח במלחמה הזו. למעשה, אנחנו כבר מנצחים בה. אנחנו מכים את אויבינו באמצעות הכח והאומץ הבלתי-רגיל של חיילינו. הם גיבורים אדירים, אין ספק. אבל עלינו גם לנצח במלחמה בעולם - ככל שננצח את המלחמה מהר יותר, כך נוכל להילחם בהשמצות נגדנו, וזה משהו שנעשה.

המסר החשוב ביותר שיש לי עבורכם: אל תתקפלו, אל תירתעו, אל תיכנעו, לא לשקרים האנטישמיים האלה, לא לפחד, לא לאיומים. אתם השגרירים שלנו ברוחו של הרבי. זה מה שהרבי אמר לי: ׳אתה תהיה השגריר של העם היהודי באולם החושך׳, כפי שהוא כינה את האו""ם. הוא אמר: ׳הדלק נר של אמת, ועמוד בגאון נגד אויבינו ולמען העם שלנו והארץ שלנו׳.

זה אותו המסר, הוא לא השתנה, הוא רק הפך להכרחי יותר, חשוב יותר וקריטי יותר מאשר בכל זמן אחר בימי חייכם. העבירו את המסר הזה לעם שלנו. העבירו את המסר הזה של האמת לעולם"
11.7.2024,ציוץ,"לא עמימות והססנות הביאו את ההישגים שלנו עד היום, והם לא יביאו את ההישגים בהמשך. רק בהירות ונחישות יביאו את שחרור חטופינו והשגת שאר מטרותינו במלחמה"
11.7.2024,נאום קורס קצינים,"שר הביטחון, יואב גלנט;
הרמטכ""ל, רב-אלוף הרצי הלוי;
מפקד זרוע היבשה, אלוף תמיר ידעי;
מפקד בית-הספר לקצינים, תא""ל יהודה ואך; יהודה, ברכות לקבלת הדרגה היום.
סגל הפיקוד וההדרכה בבה''ד 1;

משפחות יקרות, 
כולנו מתברכים בהצלחת הבנים והבנות הנפלאים שלכם. השורשים שנעוצים בחוג המשפחה הניבו פירות של שליחות נאמנה לטובת העם והמדינה. בזכותכם, כל הכבוד לכם. 

משפחות הנופלים, אחיי ואחיותיי, 
נזכור לעד את גבורתם ואת הקרבתם של יקירינו, מגיני המולדת. כאבכם הוא כאבנו. תמיד נעמוד לצדכם בערבות הדדית ובהוקרת אמת.

אני מחבק את הפצועים שבגופם טבועים סימני המלחמה. עוצמת הרוח שלכם מעוררת השתאות כבירה. החלמה שלמה לכולכם.

אני מבקש מכאן להודות למשפחות המילואימניקים, שנותנות משענת מוצקה ללוחמינו הגיבורים - תודה לכם. 

ובמעמד מיוחד זה, בראש כולם, אני מברך את הקצינות והקצינים החדשים במערך היבשה של צה''ל. כמעט כולכם הייתם שם בפנים. כמעט כולכם נלחמתם, איבדתם חברים יקרים, חרקתם שן והמשכתם להילחם. כל הכבוד לכם - גיבורי ישראל. מהיום אתם מפלסי הדרך – אתם עמוד האש שלפני המחנה. אני מצדיע לכם, אני גאה בכם, אני סומך עליכם. 

מגרש המסדרים של בה""ד 1 ספג במשך השנים ערכי-קצונה חיוניים, שאני זוכר אותם מהיום שאני עמדתי כאן כקצין צעיר במסדר הסיום לפני עשרות שנים. ערכים של מנהיגות, מקצועיות, נחישות, תעוזה, דבקות במשימה. אבל בעיניי יש לרחבת הבטון הזאת משמעות נוספת, ואולי חשובה מכל: כאן נוטלת האומה את גורלה בידה. הבטחת קיומנו ועתידנו היא אבן היסוד במהפכה הציונית.

בדורות הגלות ספגנו מכה אחר מכה. היינו חסרי חירות, חסרי בית, חסרי כוח ומגן. הימים האלה מאחורינו. לא עוד. כשהקמנו את מדינתנו – ידענו שהשנאה כלפינו לא תיעלם ביום אחד. סביבנו מצויים גורמים עוינים, אחוזי קנאות, חורשי רעה. אלא שההבדל הגדול בין העבר להווה, טמון ביכולתנו להיאבק במבקשי נפשנו – להכות מכה ניצחת את הקמים עלינו לכלותנו. 

כך התייצבנו לדגל, כאיש אחד, בעקבות מתקפת-הטרור המפלצתית בשמחת תורה, בשבעה באוקטובר. נעמדנו על רגלינו, ויצאנו למלחמה צודקת מאין כמותה בתוקפינו. במלחמה הזאת אנחנו מנצחים, אנחנו נחושים להשלים את הניצחון. יצר החיים, כוח החיים, שמפעמים בנו לא יתנו לנו לחדול מן הלחימה עד שנשיג את כל מטרותיה: חיסול שלטון החמאס ברצועת עזה; החזרת כל חטופינו הביתה; סיכול של איום עתידי כלשהו מעזה לישראל; והחזרת כל תושבי הדרום והצפון בבטחה לבתיהם. 

יש ששואלים עד מתי תימשך המערכה, ואני עונה בשתי מילים: עד לניצחון. גם אם זה ייקח זמן. תשובה זו נתן משה ביילינסון, מראשי היישוב בישראל, בזמן מאורעות הדמים של 1936. הוא כתב: ""עד מתי?"" והוא ענה: ""עד שכוחו של ישראל בארצו ידון לתבוסה כל התקפת האויב, באשר הוא שם"". תשובה דומה נתנו בני דור מלחמת העצמאות. יצחק זיו-אב, בספרו 'אנשי תש''ח', כתב: ""תנצח הרוח – תנצח העקשנות הנוראה של עם קטן שיוכיח לעולם כולו, כי שום כוח לא יוציא מידיו את נשקו. ינצח זה שיתעייף אחרון"". אנחנו לא מתעייפים. 

את התשובה הזאת אתם נותנים היום, עם חבריכם הלוחמים, יום-יום בחזיתות המלחמה. לפני כמה ימים נפל בקרב קצין ההנדסה, רב-סרן ג'לאה איבראהים, אוהב המדינה, בן נאמן לעדה הדרוזית. ג'לאה, בן למשפחה מסג'ור שרבים מאנשיה משרתים בצה''ל, במשמר הגבול ובמשטרת ישראל, אמר: ""אם אנחנו לא נעשה את זה – אף אחד לא יעשה את זה במקומנו"". והוא הוסיף: ""יש למלחמה מחירים כבדים, אבל החשיבות של מה שאנחנו עושים – להכריע את החמאס – זה מנצח את הכל"".

מסיימי ומסיימות קורס הקצינים, אזרחי ישראל, גבינו ונוסיף לגבות מאויבינו מחיר עצום על תוקפנותם. נבתק בחרב-המגן את טבעת הטרור, שאותה מבקשת איראן להדק סביבנו. נתמיד בדרך – וגם אם ארוכה היא, לא נרפה. כנושאי לפיד הפיקוד בצה""ל, אני מצדיע לכם על תעצומות הנפש בעיצומה של המלחמה הקשה.

בפיקודך הרמטכ""ל, צה""ל מנחית על אויבינו מכות נמרצות – ביבשה, באוויר ובים. צבא היבשה שועט קדימה. אנחנו פועלים ברפיח, בסג'עייה, בפילדלפי. לכל מקום ממנו יצאו המרצחים הארורים בשבעה באוקטובר – נכנסנו, הכרענו, ונמשיך כך במלוא העוצמה והנחישות.

מפקדינו וחיילינו נכונים להגיע לכל פינה בממלכת הטרור: לחסל את חיות-האדם, שטבחו ואנסו; התעללו ושרפו; להשמיד אמל''ח קטלני; להרוס את מנהרות מוות; להיפרע מרבי-המרצחים; לחלץ חטופים.

120 אחינו ואחיותינו, שמוחזקים בשבי החמאס, עומדים כל הזמן לנגד עינינו. יש לנו חובה מוסרית להשיב את כולם לישראל – את החיים והחללים כאחד. זוהי משימה קדושה. 

החזרנו עד כה 135 חטופים – בזכות השילוב בין לחץ צבאי ולחץ מדיני, והעמידה האיתנה על עקרונותינו. בלי הלחץ הצבאי לא היה לנו המודיעין ההכרחי למבצעים שביצענו; בלי הלחץ הצבאי והעמידה האיתנה על דרישותינו, לא היינו יכולים להגיע לשחרור הראשון; ורק עם הלחץ הזה והעמידה הזאת נגיע לשחרור השני.

לא העמימות וההססנות הביאו את ההישגים שלנו עד היום, והם לא יביאו אותם בהמשך. רק בהירות ונחישות יביאו את שחרור חטופינו בהשגת שאר מטרותינו במלחמה. 

אני רוצה להדגיש: אני מחויב למתווה לשחרור חטופינו, אבל מרצחי החמאס עדיין ממשיכים לדבוק בדרישות שסותרות את המתווה, שמסכנות את ביטחון ישראל. כראש ממשלת ישראל, ומתוך אחריות לאומית, אינני מוכן להסכים לדרישות אלה. לכן אני עומד בתוקף על ארבעה עקרונות הכרחיים לביטחון ישראל שמתקיימים במתווה:

1 – כל מתווה חייב לאפשר לישראל לחזור להילחם עד להשגת כל מטרות המלחמה.
2 – לא נאפשר הברחת נשק לחמאס ממצרים, בראש ובראשונה על ידי שליטה ישראלית בציר פילדלפי ובמעבר רפיח.
3 – לא נאפשר את חזרתם של מחבלים חמושים, וכניסת אמצעי לחימה, לצפון הרצועה. רק כך נשמר את ההישגים, שהשגנו בלחימה עיקשת ובדמם היקר של לוחמינו.
4 – אני עומד על כך, שכבר בשלב הראשון של המתווה, מספר מקסימלי של חטופים חיים ישוחררו.

אלה הם עקרונות-ברזל שלנו. אני בטוח שאם נעמוד עליהם נשיג עסקה שגם תשחרר את חטופינו וגם תבטיח שנמשיך להילחם עד השלמת כל יעדינו. הדרך לשחרר את חטופינו היא להמשיך ללחוץ על החמאס בכל הכוח. 

כך גם ביחס לחזית בצפון: מי שתוקף אותנו – דמו בראשו. נחולל שינוי יסודי במצב בצפון ונחזיר את המפונים לבתיהם. בדרך זו או אחרת, נעשה זאת מעמדה של כוח; והכוח הזה נשען עליכם, גיבורי צבא ההגנה לישראל. 

קצינים וקצינות חדשים, 
מכאן ואילך, עיניים רבות ייתלו בכם. החיילים שלכם מצפים לדוגמה אישית – כי רק מפקד שנטוע בתוך חייליו, יוביל אותם במבחן האש אל הניצחון. 

זכרו תמיד שהאחדות משמשת מכפיל כוח. שותפות הגורל בינינו היא נכס לאומי. צאו למשימותיכם יחד – תושבי העיר והמושב, ההתנחלות והקיבוץ, חילונים ודתיים, יהודים ולא יהודים – ודעו שהעם כולו עומד מאחוריכם.

בלשון התנ''ך: ""בַּרְזֶל בְּבַרְזֶל יָחַד, וְאִישׁ יַחַד פְּנֵי רֵעֵהוּ"".
יחד במלחמה – ויחד, בעזרת השם, בניצחון.

תודה לכם,
בהצלחה מעומק הלב"
12.7.2024,ציוץ לשכה,"הרב יהודה היה גדול בתורה ובמעשה. איש צדקה וחסד שזכה לאהבה והערכה רבה מכל מי שהכיר אותו.

ואכן, מה ששמעתי פה משקף בהחלט תעצומות נפש, חוכמת אבות, אנושיות ומנהיגות - וזה באמת מעיד על גודל האבידה. יהי זכרו ברוך"
13.7.2024,מסיבת עיתונאים,"אזרחי ישראל היקרים, שבוע טוב. 

מדינת ישראל, באמצעות צה""ל והשב""כ, תקפה היום בעזה במטרה לסכל את מוחמד דף ואת סגנו רפאע סלאמה. עדיין אין ודאות מוחלטת שהשניים סוכלו, אבל אני רוצה להבטיח לכם שכך או כך נגיע לכל צמרת החמאס.

מוחמד דף הוא רב-מרצחים, רמטכ""ל החמאס, מספר שתיים בשרשרת הפיקוד. דף הוא המתכנן והמוביל של טבח השבעה באוקטובר ושל פיגועים רבים נוספים. ידיו מגואלות בדמם של ישראלים רבים.

אמש בחצות, כשראש השב""כ הציג בפניי את פרטי המבצע, רציתי לדעת שלושה דברים: קודם כל, רציתי לדעת שעל-פי המודיעין, אין בסביבתם חטופים. שנית, רציתי לדעת את היקף הנזק האגבי. ושלישית, ביקשתי לדעת את סוג החימושים.

כשקיבלתי תשובות שהניחו את דעתי, נתתי את ברכתי לפעולה ואמרתי: ""שיהיה בהצלחה גדולה"". הצלחה זו תשחרר את המזרח-התיכון ואת העולם כולו מרבי-המרצחים הללו. 

ההזדמנות הזו ואחרות מתאפשרות מעבודה מודיעינית ומבצעית מצוינת, והן מתאפשרות גם מסיבה נוספת - משום שהדפנו את הלחצים הרבים מבית ומחוץ לסיים את המלחמה לפני השגת כל יעדיה. 
 
בראשית המערכה אני קבעתי כלל: מרצחי החמאס הם בני-מוות - מהראשון ועד האחרון שבהם. אנחנו נמצה איתם את הדין. חיסול בכירי חמאס מקדם את השגת כל מטרותינו: גם של חיסול החמאס, גם של שחרור חטופינו, גם של הסרת האיום העתידי מעזה על ישראל. והוא גם מקדם את היעדים שלנו ביחס לזירות אחרות, כי הוא שולח מסר מרתיע לכל שלוחיה של איראן - וגם לאיראן עצמה. 

אזרחי ישראל, 
מאז השבעה באוקטובר מדינת ישראל ניצבת בפני איום קיומי. לא רק איום הגרעין האיראני - זה בוודאי קיים ואנחנו נחושים לעשות הכל כדי למנוע מאיראן להתחמש בנשק גרעיני - אבל גם על-ידי איום נוסף. איראן מבקשת לחנוק אותנו בטבעת חנק של טרור ואש טילים: מאיראן, מחיזבאללה, מחמאס, מהחות'ים, המילציות בסוריה, המיליציות בעיראק ומעוד זירות. 

הניצחון על החמאס הוא תנאי ראשון והכרחי לניצחון על הציר של איראן - על כל ציר הרשע. ולכן, אסור לנו לוותר על הניצחון.

רבים מכם שואלים: 'אז מתי תסתיים המלחמה הזו?'. והתשובתה שלי היא ברורה וחד-משמעית: 'היא תסתיים רק כשנשיג את כל מטרותיה, ולא רגע אחד לפני כן'. ניצחון אינה מילה ריקה מתוכן. הניצחון יושג כשנחסל את היכולות השלטוניות והצבאיות של החמאס, כשנחזיר את כל חטופינו הביתה, כשנבטיח שעזה לא תהווה עוד איום על ישראל, וכשנחזיר את תושבינו בדרום ובצפון בבטחה לבתיהם. זהו הניצחון המוחלט. זה הניצחון שיחזיר את ההרתעה הישראלית ויבהיר לכל אויבינו שמחיר הפגיעה בנו הוא בלתי-נסבל עבורם.

בשבועות האחרונים אנו מזהים סדקים ברורים בחמאס תחת עוצמת המהלומות שאנו מנחיתים עליו. אנחנו רואים שינויים, אנחנו רואים חולשה. גם המבצע של היום תורם לזה, יהיו אשר יהיו תוצאותיו. המפקדים של החמאס מסתתרים במחילות תת-קרקעיות, והם מנותקים מכוחותיהם בשטח. האוכלוסייה העזתית מבינה יותר ויותר את גודל האסון שהחמאס המיט עליהם - שרבים מהם תמכו בה. שמעתי היום באינטרט עזתי אומר: ""מה הם עושים לנו? מסתתרים ליד המואסי, ליד האוכלוסייה האזרחית"". ככה פועלת ההנהגה שלהם. 

יש שינוי. אנחנו נמשיך להלום במחבלים בעוצמה חסרת-תקדים עד שיובסו לחלוטין. כוחותינו מתקדמים בנחישות בכל רחבי עזה - ברפיח, בח'אן יונס, בסג'עייה, בציר פילדלפי. אנחנו מגיעים לכל מקום שממנו יצאו המחבלים בשבעה באוקטובר. אנחנו מגיעים לשם, אנחנו נלחמים, ואנחנו מנצחים. 

אזרחי ישראל, 
120 מאחינו ואחיותינו עדיין מוחזקים בשבי החמאס. הם נמצאים בראש מעיינינו בכל רגע ובכל החלטה שאנו מקבלים. יש לנו מחויבות מוסרית להשיב את כולם הביתה. עד כה השבנו ארצה 135 חטופים הודות לשילוב של לחץ צבאי ועמידה מדינית נחושה. רק באמצעות המשך הלחץ הכפול הזה נשיג את שחרורם של כל החטופים הנותרים.

עכשיו אני מבקש להבהיר משהו, וזה בניגוד לתדרוכים אין-סופיים של גורמים עלומים. אז הנה אני אומר את זה: אני לא זז מילימטר מהמתווה שעליו בירך נשיא ארה״ב ביידן. אני לא מוסיף תנאים ואני גם לא גורע תנאים. אבל אני גם לא נותן לחמאס לזוז מילימטר ממנו. כדאי שתדעו. החמאס ביקש להכניס 29 שינויים במתווה. אמרתי לצוות המשא-ומתן וגם לאמריקנים: אפילו לא שינוי אחד. 

ובמסגרת המתווה הזה, שהנשיא האמריקני ביידן בירך עליו, אני עומד על ארבעה תנאים יסודיים, שמתקיימים במתווה: ראשית, אני עומד על זכותנו להמשיך במלחמה עד להשגת כל יעדינו. שנית, אני עומד על כך שנמנע הברחות נשק לחמאס דרך מצרים. זה מחייב את המשך השליטה שלנו בציר פילדלפי ובמעבר רפיח. שלישית, אני עומד על כך שנמנע את חזרתם של מחבלים חמושים ואמצעי-לחימה לצפון הרצועה. רביעית, אני עומד על כך שנחזיר כמה שיותר חטופים חיים כבר בשלב הראשון של המתווה. 

אני מבקש לפנות אליכם, בני משפחות החטופים היקרים: אני יודע כמה אתם סובלים מאי-הוודאות, אבל אני רוצה להגיד לכם דבר אחד ודאי - אנחנו לא מוותרים על אף אחד, ואנחנו נעשה הכל כדי להחזיר את כולם. אם נעמוד איתן על העקרונות הללו, נשיג הסכם שגם ישחרר את חטופינו - החיים והחללים - וגם יאפשר לנו להמשיך במלחמה עד לניצחון. 

גם בחזית הצפונית עמדתנו ברורה: כל מי שתוקף אותנו - דמו בראשו. וכאן אני פונה ליקירנו, תושבי הצפון: אני מודע לקושי הגדול שלכם. אני מעריץ, ומעריך, את העמידה האיתנה שלכם. איננו מוכנים לקבל את המצב שנוצר בצפון. אנחנו נפעל כדי להחזיר אתכם לבתיכם בביטחון מלא בדרך זו או אחרת. אנחנו מחויבים ונחושים לשנות את המציאות הביטחונית בצפון לא לכמה ימים, לא לכמה חודשים - אלא לדורות, וכך נעשה. 

אזרחי ישראל, 
המלחמה הזו גובה מאיתנו מחירים כבדים. יש עוד דרך לניצחון. נכונו לנו עוד ימים של לחימה וקושי. אבל אני מבטיח לכם: באחדותנו, בנחישותנו, באמונה בצדקת דרכנו - אנחנו נילחם, ובעזרת השם, אנחנו גם ננצח"
14.7.2024,ישיבת ממשלה,"כולנו צפינו בזעזוע אתמול בניסיון ההתנקשות הנפשע בנשיא לשעבר והמועמד לנשיאות ארה""ב דונלד טראמפ. זה לא רק פשע נפשע, זה גם ניסיון להתנקש בדמוקרטיה האמריקנית. לשמחתנו טראמפ ניצל בנס. הוא מחלים עכשיו, נראה שהוא חזר לאיתנו. אני מבקש לשלוח לו בשמי, בשם רעייתי שרה, בשם שרי ממשלת ישראל ובשם עם ישראל כולו את איחולנו להחלמה מהירה וחזרה לאיתנות מלאה

אנחנו עדים לשיטפון של איומים מפורשים ברצח ובאלימות נגד ראש הממשלה ובני משפחתו, נגד שרים, נגד נבחרי ציבור. אלה לא רק עבירות פליליות מובהקות - הם מהווים גם איום ישיר ומפורש על הדמוקרטיה. אבל באופן בסיסי, להוציא מקרים קטנים חריגים, שום דבר אמיתי לא נעשה. אני מפנה את זה ליועצת המשפטית לממשלה ולפרקליט המדינה - זה התפקיד שלהם.

באופן בסיסי מול השיטפון הזה, רבע מעשה מהוסס לא נעשה. בעוד שראינו שבזמן כהונתה של הממשלה הקודמת, ועוד לפני כן, כשהיה מהצד השני ״פרשת משפטים בושה״ - מעצר לאם עם ילדים, בשבת. מכתב, שכולנו מגנים אותו, לראש הממשלה בנט - מעצר וכליאה.

אבל אי אפשר להשוות בכלל את השיטפון האדיר של איומים מפורשים שהם עבירות פליליות, שנתקל בחוסר מעש, ונתקל גם בעוד דבר - גם בשתיקה של הבכירים. לא שמענו גינויים. צריך גם לגנות. אבל הבכירים לא פוצים פה, הם לא מגנים. מה שיש פה זה לגיטימציה לפיגוע בדמוקרטיה, ויש פה נרמול של רצח פוליטי, וכולם מרגישים שיש פה גם אכיפה בררנית.

משום שראינו שמול עבירות, אם היו בכלל כאלה, פחותות בהרבה, מול גורמי הימין, מול המתיישבים, מול החרדים, מול האתיופים - שם מופעל כל הכוח של החוק, בפרשנות הכי מחמירה של סעיפים כאלה ואחרים שגויסו לטובת מעצר של ילדות בנות 14 או 15, מול עצירת חסימת כבישים מזערית לעומת מה שקורה היום, כל המשקל של החוק מופעל.

זה לא קרה בהדרגה, זה לא נכון. אני לא מקבל את זה. זה קרה כשאנחנו חזרנו לשלטון, ואז זה קרה בעוצמות אדירות. זה התחיל בהפגנות בבלפור בירושלים, דרך הפגנות נגד היועץ המשפטי דאז בפתח תקווה, הפגנות בנושא הרפורמה, ועכשיו הפגנות במהלך המלחמה.

כל פעם משתנה הנושא, אבל זה מכוון נגד הימין - והאכיפה איננה שוויונית. היא איננה שוויונית ולא משתנה בהדרגה, היא משתנה באבחה. כמובן זה גם הולך ומתעצם כי כל הזמן בודקים את הגבולות.

אז מותר גם את זה ומותר גם את זה, מותר להניח רימון, מותר לשלוח אבוקות, מותר לעשות פגיעות אלימות נגד שוטרים, מותר לחסום כבישים באש - מותר ומותר ומותר. יש פה נרמול של הפגיעה בדמוקרטיה, יש פה נרמול של רצח פוליטי. אנחנו נדרש לזה בשבוע הבא.

האירוע הזה שקרה בארצות הברית, רבים אמרו שזו כתובת על הקיר. אנחנו רואים את הכתובת על הקיר, אנחנו רואים את הכתובת בכיכרות, אנחנו רואים את הכתובת ברשתות החברתיות. כולנו רואים את זה, והשרים פה סביב שולחן הממשלה פה אחד אומרים: ׳זה חייב לקבל מענה אמיתי ושוויוני׳. זה לא קרה עד לרגע זה
"
15.7.2024,"ציוץ לשכה, ניחום דרוזים","אני בא לדבר איתכם כראש ממשלה וכאח, ואתייחס לשני היסודות של השותפות בינינו רבת השנים: ברית דמים - ברית חיים. 

אין חיים בלי הנכונות להילחם עבור החיים. להילחם פירוש הדבר גם לאבד את מיטב בנינו, לפעמים גם בנותינו, אל מול הפראיים האלה שסובבים אותנו שישחטו כל אחד ואחת מאיתנו - יהודים ולא יהודים כאחד. יהודים, דרוזים, צ'רקסים, נוצרים, בדואים ומוסלמים - ישחטו את כולם, מי שיוכלו. זה מה שהם רצו ב-7 באוקטובר. בלי הנכונות להילחם אין חיים. בלי הנכונות להקריב אי אפשר להילחם. בלי להילחם אי אפשר לנצח. אנחנו מנצחים ואנחנו לא מוותרים על הניצחון. אנחנו מנצחים בזכות הגבורה וההקרבה המשותפת שלנו. 

באתי כאן להרכין ראש בפני אלו שנפלו בצפון ואלו שנפלו בדרום, כשהסתערו אל תוך האש, שהוכיחו גבורה, הקרבה, מנהיגות ודוגמא אישית. אני מצדיע להם ואני מצדיע לכן המשפחות.

אצורים בנו, באזרחי ישראל, כוחות עצומים, בשותפות בינינו, בדוגמא שאתם נותנים, גם בעמידה האיתנה מול השכול הנורא וגם בהערכה העצומה שהציבור היהודי רוחש לציבור הדרוזי, ואני עומד בראשו. אני מביע כאן את ההערכה הזאת במלחמת הקיום שלנו. אנחנו נמשיך לעבוד ביחד. הביקור הזה מסמל אבן דרך בדרך המשותפת הזאת. 

אני רוצה להגיד כמה מילים נוספות כבן למשפחת השכול. אני יודע מה גדול הכאב. אני אומר את זה מעומק ליבי, ויש נחמה אחת: נחמה שהגיבורים שלנו, יקירינו שנפלו, באמת אפשרו לנו כאן את החיים, ובמעמד הזה אני אומר את ברית החיים, ברית האחים, ביננו, ברית האחים והאחיות. אני מבקש לתת לכם את ברכתה של רעייתי ואת ברכתם של כל אזרחי ישראל, וחיבוק איתן וחזק בתקווה שלא תדעו עוד צער"
16.7.2024,נאום טקס זיכרון צוק איתן,"אחי ואחיותיי למשפחת השכול, בני המשפחות של נופלי מבצע 'צוק איתן'.

אני מחובר אליכם בעבותות של שותפות-גורל וכאב. אני יודע מה אבד לכם, מה עברתם, מה אתם עוברים. אני יודע מה אבד לכולנו. אי אפשר לשמוע את האמירות הללו, שהן חיות כל כך, כאילו נאמרו לפני דקה. אי אפשר שלא לחשוב על כל אחת ואחד מהם – על בנינו היקרים לוחמי צה''ל שהגנו על ביטחון ישראל, ועל האזרחים שחייהם נגדעו בידי אויבינו השפלים.

יש אמירה שאומרת: 'מלחמות חדשות משכיחות מלחמות ישנות'. אינני מקבל את האמירה הזאת. גם בחלוף עשור, גם בעיצומה של מלחמה, אנחנו לא שוכחים. אנו זוכרים את כולם. אנחנו מצדיעים לגבורתם. אנחנו מבקשים לשמר את סיפורם הנשגב.

בבוקר שמחת תורה, בשבעה באוקטובר, לנוכח הדיווחים על הטבח המחריד בעוטף עזה הצהרתי במילים ברורות: ""אנחנו במלחמה. לא במבצע, לא בסבב, במלחמה"". היה לי ברור שמה שקרה בפעמים הקודמות, לא יקרה בפעם הזאת.

במבצעים הקודמים הנחתנו על חמאס מכות קשות מאוד. חיסלנו אלפי מחבלים, הרגנו מפקדים בכירים, השמדנו גם מנהרות טרור. אבל הפעם, לאור הנסיבות הקיצוניות, נוצרו התנאים ונוצר ההכרח לטיפול שורש. הפעם, הלגיטימציה הפנימית והלגיטימציה החיצונית חברו יחד לאפשר לנו לא רק לגבות מחיר כבד מתוקפינו, אלא בראש ובראשונה ללכת עד הסוף: להשמיד את היכולת הצבאית והשלטונית של החמאס, להשיב את חטופינו ולהסיר כל איום עתידי מרצועת עזה. כשאני אומר ׳הניצחון המוחלט׳ - לזה אני מתכוון.

השלמת מעגל כזו אירעה בעבר במערכות צבאיות קודמות בתולדות המדינה. ב׳מבצע סיני׳ - מלחמת 'קדש' העמקנו את הישגי מלחמת העצמאות ופעולות התגמול שבאו בעקבותיה. במלחמת ששת הימים ביססנו עוד יותר את קיומנו, באמצעות מהלכים שלא יכלו להתבצע קודם לכן. וכך קורה גם בהווה: שתי מילים –  'סגירת מעגל' – נשמעו שוב ושוב מפי לוחמינו, שחלקם לחמו גם ב'צוק איתן'.

אלוף-משנה רועי לוי זכרונו לברכה, מפקד היחידה הרב-ממדית, נפצע קשה בקרבות 'צוק איתן'. רועי השתקם, חזר לקרב ולגודל צערנו הוא נפל בשבעה באוקטובר על הגנת קיבוץ רעים. כמוהו נפלו לוחמים ותיקים נוספים, ששוב התייצבו לדגל בפרוץ המערכה ומסרו נפשם למען הכלל.

ראיתי בהתרגשות את שלושת אחיו של רב-סרן בניה שראל ז״ל, קצין 'גבעתי', שנפל ברפיח ב'צוק איתן'. יאיר, דוד ויצחק שראל לחמו כעת, כשהם שואבים עוז רוח מן האח הבכור.

ראיתי את רב-סרן (במיל׳) איתן פונד, בעל עיטור המופת מ'צוק איתן', שב-2014 זינק למנהרת טרור כדי לנסות להציל את חברו הדר גולדין. במערכה הנוכחית איתן מוביל              לוחמים צעירים שמחסלים מחבלים, משמידים תשתיות טרור ומבקשים לאתר חטופים בשם הערבות ההדדית.

ראיתי את לוחמי 'גולני' משמידים את פסל ""אסון הנגמ''ש"" בשכונת שג'אעייה. אויבינו הקימו את הפסל לאות ניצחון כביכול על 'גולני' במבצע 'צוק איתן' – לאחר ששבעה מחיילינו הגיבורים, ובהם אורון שאול, נפלו בקרב. ב'גולני' לא נשארו חייבים. הם שלחו מסר ברור לחמאס: אנחנו מגיעים לכל מקום – כולל המקום שבו הוקם פסל מתריס זה.

ראיתי לוחמים מכל החילות כותבים על פגזי הטנקים, הארטילריה ועל טילי האוויר את שמות חבריהם, שנפלו במבצע 'צוק איתן'. הם מרגישים, שבכך הם מנציחים אותם, סוגרים מעגל ומשלימים את המשימה.

משפחות יקרות,
אזרחי ישראל,
ההיגיון המבצעי של מבצע 'צוק איתן' נגזר מתנאי המציאות האסטרטגית הייחודית באותו זמן. ניהלנו אז מערכה כפולה לפגיעה בחמאס, בתחום הצבאי והמדיני כאחד – וכך אנו עושים ביתר שאת, בהיקף גדול עשרת מונים, גם היום כשפנינו להכרעה.

הטבח המפלצתי בשבעה באוקטובר טרף את הקלפים. הוא מחייב תפיסה אופרטיבית שונה בתכלית, שלוקחת בחשבון את ניסיונותיה של איראן לחנוק אותנו בטבעת טרור בשבע חזיתות. 

היום יותר מתמיד אנחנו בעיצומה של מערכה ענקית. מערכה על הקיום שלנו. מצד אחד, המשטר הקנאי באיראן שמאיים להשמיד אותנו, כצעד לקראת השתלטות על המזרח התיכון ממנו יוכל לאיים על העולם כולו. מנגד, ישראל הדמוקרטית והחופשית שנחושה להגן על הבית. 

אין לנו שום כוונה להפסיד בעימות זה. אנחנו נמשיך להדוף את ניסיונות הפגיעה בנו מצד איראן וגרורותיה; נוסיף להכות בעוצמה חסרת-פשרות בקמים עלינו לכלותנו; נבוא חשבון עם כל מבצעי מתקפת הטרור עד האחרון שבהם; נמוטט את שלטון הרשע של החמאס; נסכל כל איום עתידי מעזה על מדינת ישראל; ונחזיר את כל חטופינו הביתה.

החמאס בלחץ. הוא בלחץ גובר כי אנחנו פוגעים בו. מסכלים את מפקדיו הבכירים, מחסלים אלפי מחבלים. הוא בלחץ כי אנחנו עומדים איתן על דרישותינו הצודקות חרף כל הלחצים. 

זהו בדיוק הזמן כדי להגביר עוד יותר את הלחץ, כדי להשיב הביתה את כל החטופים - החיים והחללים כאחד, ולהשיג את כל מטרות המלחמה. 

אנחנו נגביר את הלחץ על החמאס. ונחזיר את כולם – את חטופי שבעה באוקטובר, ואת אורון שאול והדר גולדין, את אברה מנגיסטו והישאם א-סייד.

אני גאה בכך שבצוות הממונה על השבויים והנעדרים שבמשרד ראש הממשלה, נמצאת אישה מסורה ויקרה – תת אלוף (במיל׳) ורדה פומרנץ. ראיתם כאן את שמו של בנה דניאל, שנפל במבצע 'צוק איתן'. ורדה מגויסת עם כל הלב והנשמה להקלת המצוקה של אחינו ואחיותינו, קרובי החטופים. 

אני מוסיף ליעדי הניצחון את החזרתם של תושבי הדרום והצפון בבטחה לבתיהם, ואת שיקום היישובים שנפגעו במלחמה. בשנים שלאחר 'צוק איתן' הנגב המערבי ידע פריחה כבירה. הבאנו לשיא את הצמיחה הדמוגרפית ואת התרחבות הקהילות. וכך נעשה שבעתיים, בעזרת ה׳, עם השגת הניצחון. אני מאחל החלמה שלמה לכל הפצועים – ואני שוב מדגיש, שהניצחון יושג לטובת המטרה הקדושה, שלמענה נפלו הבנים הנפלאים.

לא מזמן ראיתי זאת בעיניה של רוחמה דוינו, אימו של לוחם ההנדסה הקרבית, מושיקו דוינו ז״ל. אחזתי ברטט בתפילין שלו, ששרדו את הקרב בו נפל מושיקו. הרחתי את ריח אבק השריפה, שלא נמוג מהם, זה דבק בהן ונשאר שם גם לאחר עשר שנים. רוחמה אמרה לי: ׳בזכות האמונה, האחדות ואש השליחות שעוברת בשרשרת הדורות - הניצחון בוא יבוא׳.

זכרם של טובי בנינו, נופלי מבצע 'צוק איתן', גיבורי ישראל, יהיה נצור עימנו לדורי דורות"
17.7.2024,ציוץ,"שוב פייק ניוז של בני גנץ.
צילמתי מסך, אזכיר את הציוץ ההזוי שלו כשהפרוטוקולים ייחשפו והציבור יגלה מי חיפש תירוצים ״לעצור את הלחימה לשנה שנתיים״ ומי באמת דחף קדימה להמשיך במלחמה עד לניצחון"
17.7.2024,נאום 40 חתימות בכנסת,"אנחנו מתקדמים בשיטתיות להשגת יעדי המלחמה: שחרור החטופים, חיסול החמאס והבטחה שעזה לא תהווה יותר איום על ישראל. אנחנו משיגים את היעדים הללו בזכות השילוב בין הלחץ הצבאי והלחץ המדיני - והחמאס אכן בלחץ.

הוא בלחץ כי אנו מחסלים את בכירי מפקדיו, כי אנחנו מחסלים את אלפי מחבליו, כי נכנסנו לרפיח ולפילדלפי - אנחנו מחזיקים אותו בגרון. הוא בלחץ כי הוא מבין שאנחנו לא מרפים ולא מוותרים. אנחנו נמצאים במצב הזה רק בגלל שהתעקשנו.

אל מול לחצים עצומים מבית ומחוץ, גם מארה""ב, התעקשתי לא להפסיק את המלחמה. לעמוד על הדרישות שלנו, להקשיב לחיילים הגיבורים שלנו, למפקדים המצויינים שלנו, להמשיך בלחץ בזמן שרבים בבית הזה, באולפנים ולשעברים - כולם הסבירו שאי אפשר לנצח את החמאס. הסבירו, יש פה רעיון, אי אפשר לנצח רעיון.

יש רעיון שנקרא 'נאציזם' - הנאו-נאצים עדיין חיים בגרמניה, אבל לפני 80 שנה חיסלו את השלטון הנאצי, וזה מה שאנחנו הולכים לעשות - לחסל את השלטון הנאו-נאצי הזה בעזה. אנחנו באים לחסל את היכולות השלטוניות והצבאיות של החמאס, ואנחנו מתקדמים שם צעד אחר צעד.

בזמן שבבית הזה הסבירו ש'אין מה להיכנס לרפיח', ש'אין מה לתפוס את פילדלפי', וחוץ מזה 'אמריקה מתנגדת - אמריקה מעכבת נשק'. ש'אם ניכנס לרפיח - תהרוס את מערכת היחסים איתה'. ואני אמרתי, מה שאמרתי גם לידידי הנשיא ביידן - אין לנו ברירה, אנחנו חייבים להיכנס לרפיח. אנחנו לא נשאיר שם ארבעה גדודים, אנחנו לא נשאיר שם רבע מהצבא הנאצי עומד על תילו. אנחנו לא נמנע מלהיכנס לבפנים. אנחנו נעשה זאת כי אנחנו בדרך לניצחון המוחלט. 

מה שביקשו מאיתנו זה להפסיק את המלחמה, אחרי שנכנסנו בניגוד לדעתם של רבים. במהלך קרקעי כבשנו את העיר עזה, נכנסו לשיפא, נכנסו לח'אן יונס, עמדנו להיכנס לרפיח. הנשיא ביידן וכל הקהילה הבינלאומית ורבים כאן אמרו לנו ""תעצרו, מספיק, אפשר לסיים את המלחמה, צריך להתפשר, צריך להבין - אי אפשר לנצח את החמאס"". אחרי שאמרו לנו את כל זה, אני נתתי את ההשוואה ואמרתי - תארו לכם שבעלות הברית, אחרי שפלשו לנורמנדי, נכנסו לצרפת, נכנסו לגרמניה, כבשו, טיהרו, 80 אחוז בגרמניה, הם היו אומרים ""בואו נשאיר 20 אחוז צבא גרמני על תילו, ולא ניכנס לבונקר של היטלר בברלין"", זה בסדר, אפשר לסיים עכשיו את המלחמה. ובכן, זה דבר שלא מקובל היה עליי, ועמדתי מול כל הלחצים האלה. 

התשובה היא שבמזרח התיכון מעריכים את החזק והנחוש, ולא את החלש והרופס. וראו איזה פלא - צה""ל מפליא במכותיו, והחמאס מתחיל להתגמש. 

אגב, אני גם בדרך לארה""ב לדבר בפעם הרביעית בפני שני בתי הקונגרס להיפגש עם הנשיא ביידן ועם אחרים. אמרו לנו שהחמאס לא יתגמש, שהגענו לגבול היכולות שלנו. אמרו לנו שהחמאס לא יסכים לשחרר חטופים בלי שנסכים מראש לסיים את המלחמה - אבל פתאום הוא מסכים. אמרו לנו שהוא לא יסכים, שהוא ידרוש שהמשא ומתן יימשך לעד. אמנם הוא יוותר, על כך שנצהיר מראש שאנחנו לא מסיימים את המלחמה, אבל בפועל הוא ידרוש מאיתנו להישאר במו""מ עד להודעה חדשה. ופתאום, תחת הלחץ והמכות, פתאום גם בזה הוא מתגמש. 

עכשיו אומרים: הוא לא יסכים שנשאר בפילדלפי ושנמנע העברת נשק ממצרים. הוא לא יסכים שנמנע כניסת מחבלים ואמל""ח לצפון הרצועה. הוא לא יסכים שנמקסם את מספר המשוחררים - ואני אומר לכם ככל שנתמיד בלחץ, הוא יוותר יותר ויותר. 

זאת הדרך היחידה לשחרר את הבנות והבנים, את הנשים והגברים, את הצעירים והקשישים, את החיים והחללים. 

אני חושב שאם זה היה תלוי בכם, באופוזיציה, באולפנים, בלשעברים, אתם כבר הייתם נכנעים מזמן. אתם הייתם מסיימים את המלחמה - בלי חיסול מפקדים, בלי שליטה ברפיח ובפילדלפי, ומוחמד דף היה מסתובב כמנצח. אתם במקום להטיל עליו פצצה, הייתם נותנים לו הסכם גז בעזה, בדיוק כפי שנתת לנסראללה בלבנון. 

ככה לא מנצחים מלחמה. ככה לא מנהלים משא ומתן. 

אנחנו נחושים לנצח במלחמה. אנחנו נחושים להחזיר את כל חטופינו. המפתח הוא: לחץ, לחץ, ועוד לחץ. 

ואני רוצה לשתף אתכם בשני סודות: האחד, הלחץ שאני מדבר עליו צריך להיות מופנה לסינוואר ולא לראש ממשלת ישראל. השני, הלחץ שלכם עליי לא יעזור.

רוח העם וגבורת הלוחמים שמאמינים בדרך שאנחנו הולכים. הדרך שלכם היא גם להפסיד במלחמה וגם להפקיר את רוב החטופים לגורלם המר. אני נחוש לשחרר את כל החטופים וגם לנצח במלחמה. זה הניצחון המוחלט. לפני שאגיד את מילת סיום, אני רוצה להגיד משהו על ועדת החקירה הממלכתית, הלאומית, איזה שתרצו. הגיע לידי מכתב שכתב הדוכס מוולינגטון לממשלה בלונדון. הם שלחו ועדת חקירה. הוא היה בספרד, בדרך לפורטוגל, נאבק בנפוליאון בדרך לווטרלו, ו-ועדת החקירה נשלחה וביקשה ממנו לתת דיווח מדויק על מספר האוכפים לסוסים שהוא משתמש, על מספר יריעות האוהלים. והוא השיב אני מאוד מעריך את הבדיקה הזאת ואני רוצה לדווח לכם שיש באמת מחסור של כך וכך ליש""ט בגדוד אחד. אנחנו נחפש את זה עד תום. והוא אמר יש גם שאלה של צנצנות ריבה בגדוד אחר שעדיין לא הגענו למיצוי לגביהם.

אבל אני מבקש מכם מכובדיי להחליט בין שני דברים, בין שתי משימות. האם אתם רוצים שאני אתעסק עכשיו במענה לצבא הפקידים שלכם או האם אתם רוצים שאני אנצח את נפוליאון. תחליטו, אני לא יכול לעשות את שניהם בבת אחת. אני רוצה עכשיו לנצח את החמאס ויהיה לנו זמן לבדוק את כל צנצנות הריבה "
18.7.2024,"ציוץ לשכה, ביקור ברפיח","אני פה בתוככי רפיח עם אוגדה 162, המפקד האמיץ שלהם איציק כהן וחיילים גיבורים.

אני רק התחזקתי פה מההישגים הכבירים שלהם, התחזקתי בהבנה שהפעולה העצומה שלהם מעל הקרקע ומתחת לקרקע חיונית לביטחון ישראל, והתחזקתי בהבנה שההחזקה שלנו בציר פילדלפי ובמעבר רפיח הם חיוניים להמשך.

במקביל, הלחץ הצבאי שהם מפעילים כאן ממש, בגרון של החמאס, עוזר לנו יחד עם העמידה האיתנה על דרישותינו הצודקות, עוזר לנו לקדם את עסקת החטופים – לרבות הדרישה שלנו לשחרר מספר מקסימלי של חטופים וחטופות כבר בשלב הראשון של המתווה. הלחץ הכפול הזה לא מעכב את העסקה – הוא מקדם אותה.

אני יוצא בשבוע הבא לארה""ב לנאום בפני שני בתי הקונגרס. אני הולך להציג את צדקתה של ישראל, אבל אני גם הולך להציג את גבורתה של ישראל שאני רואה פה. אני רואה פה את מתן אלגרבלי, מפקד שנפצע בבטן בימים הראשונים של הלחימה, השתקם, חזר הנה, הוא כאן מג""ד.

ואני רואה כאן את החיילות, החיילים, את לוחמי השטח, את הלוגיסטיקה, את הרופאים, קשה להאמין מה שקורה כאן. פשוט גאווה לעם ישראל. ועם הרוח הזאת אנו נשיג את הניצחון המוחלט"
18.7.2024,ציוץ,היום עם לוחמינו ברפיח. רק הלחץ הצבאי עוזר לנו להחזיר את חטופינו
18.7.2024,ציוץ לשכה,"מה שמתרחש שם לא יכול להמשך. בדרך זו או אחרת, ולא נפרט, אנחנו נחזיר את תושבי הצפון לבתיהם בביטחה. לא רק בתחושת הבטחון - אלא בבטחון. בדיוק מה שאנחנו עושים פה לתושבי העוטף"
19.7.2024,ציוץ,"העם היהודי אינו כובש בארצו - לא בבירתנו הנצחית ירושלים ולא בנחלת אבותינו ביהודה ושומרון. שום החלטה שקרית בהאג לא תעוות אמת היסטורית זאת וכך גם לא ניתן לערער על חוקיות ההתיישבות הישראלית בכל שטחי מולדתנו.
"
20.7.2024,ציוץ הצהרה,"אזרחי ישראל, שבוע טוב. מתחילת המלחמה, הבהרתי שישראל תפגע בכל מי שיפגע בנו. ולכן, מוקדם יותר היום כינסתי את הקבינט המדיני-ביטחוני. ביקשתי ממנו שיתמוך בהחלטה שהבאתי לתקוף את יעדי החות'ים בתימן. הנמל שתקפנו אינו נמל תמים. הוא שימש למטרות צבאיות, הוא שימש כנקודת כניסה לנשק קטלני שסופק לחות'ים על ידי איראן. והם השתמשו בנשק הזה כדי לתקוף את ישראל, לתקוף את מדינות האזור, לתקוף נתיב שיט בינלאומי, נתיב שיט מהחשובים בעולם.
 
אני מברך את צה""׳ל ואת חיל האוויר על פעולה נחושה, מדויקת ומוצלחת. הפעולה הזאת פגעה במטרות במרחק 1,800 ק""מ מגבולותינו. היא מבהירה לאויבינו שאין מקום שהזרוע הארוכה של מדינת ישראל לא תגיע אליו. התקיפה באה בתגובה ישירה למתקפת המל""ט בה נהרג אזרח ישראלי ונפצעו אזרחים נוספים, היא גם באה בהמשך לתוקפנות החות'ים נגד מדינת ישראל מאז תחילת המלחמה. במשך שמונת החודשים האחרונים, החות'ים שיגרו מאות טילים בליסטיים, טילי שיוט ומל""טים נגד ישראל. כל זה יורט בהצלחה על ידי מערכות ההגנה הישראליות, בסיוע ידידתנו ארצות הברית וגם בסיוע מדינות נוספות. אני מבקש להודות להן.
 
כמו חמאס וחיזבאללה, החות'ים הם חלק בלתי נפרד מציר הרשע של איראן. ציר זה פועל לא רק נגד ישראל, הוא מאיים על שלום העולם כולו.
וישראל מצפה מהקהילה הבינלאומית להגביר את מאמציה נגד איראן וגרורותיה, כדי לבלום את תוקפנותה של איראן, וכדי להגן על חופש השיט הבינלאומי.
 
כל מי שמבקש לראות מזרח תיכון יציב ובטוח צריך להתייצב נגד ציר הרשע של איראן, ולתמוך במאבקה של ישראל נגד איראן וגרורותיה: הן בתימן, הן בעזה, הן בלבנון, בכל מקום. ולסיום, יש לי מסר לאויבי ישראל: אל תטעו בנו. נגן על עצמנו בכל דרך, ובכל חזית. כל מי שיפגע בנו ישלם מחיר כבד מאוד על תוקפנותו
"
21.7.2024,ציוץ,"היום אנחנו עושים היסטוריה במשק האנרגיה הישראלי. אני גאה להכריז על רפורמה משמעותית שתשבור את מונופול החשמל ותפתח את שוק החשמל לתחרות בישראל. החל מהשבוע כל אחד מכם יוכל לבחור את ספק החשמל שלו ולחסוך בין 5% ל-20% בחשבון החשמל. הצטרפו למהפכה, חסכו מאות ואלפי שקלים בשנה, ותיהנו משירותים טובים יותר. תודה לשר האנרגיה אלי כהן על הובלת מהלך היסטורי זה"
22.7.2024,"הצהרה לפני המראה לארה""ב","אני יוצא עכשיו לביקור חשוב ביותר בארצות הברית, בזמן שישראל נלחמת בשבע חזיתות, בזמן של אי-ודאות פוליטית גדולה בוושינגטון. בביקור הזה אני אנאם בפעם הרביעית בפני שני בתי הקונגרס כראש ממשלת ישראל. בנאומי אני אדגיש את החשיבות של התמיכה הדו-מפלגתית בישראל, ואפנה לידידנו משני צידי המתרס ואומר להם שבלי קשר לשאלה מי ייבחר להנהיג את העם האמריקני אחרי הבחירות לנשיאות, ישראל היא המדינה שהיא בעלת הברית החשובה ביותר של ארצות הברית במזרח התיכון, בעלת ברית שאין לה תחליף. אני גם אמור להיפגש עם ג'ו ביידן, עם הנשיא ג'ו ביידן, שאותו אני מכיר כבר למעלה מ-40 שנה. זו תהיה הזדמנות להודות לו על הדברים שהוא עשה למען מדינת ישראל, הן במלחמה, הן במהלך שנות שירותו כסנאטור, כסגן נשיא וכנשיא. זו תהיה גם הזדמנות לדון איתו על נושאים חשובים לשתי המדינות שלנו בחודשים הקרובים: לשתף פעולה בשחרור כל חטופינו, לשתף פעולה בהצגת הניצחון על חמאס, לשתף פעולה בהדיפת הטרור והתוקפנות של ציר הרשע של איראן, וגם להבטיח שכל תושבינו בצפון ובדרום, יחזרו בבטחה לבתיהם. אני חושב שבזמן הזה של מלחמה וחוסר ודאות יש חשיבות עליונה שאויבינו ידעו שארצות הברית וישראל עומדות יחד היום, מחר ולתמיד."
22.7.2024,ציוץ,"רעייתי שרה ואני קיבלנו בכאב ובצער עמוק את ההודעה על כך שיגב בוכשטב ז״ל ואלכס דנציג ז״ל החטופים בשבי החמאס, אינם בין החיים. ליבנו עם המשפחות היקרות באבלן הכבד. אני מחויב להשיב הביתה את כל חטופינו - החיים והחללים כאחד"
22.7.2024,ציוץ פרידה מראש מינהלת תקומה,"אני מבקש להודות למשה אדרי על עבודתו המסורה והתגייסותו למשימה הלאומית, ומאחל לו הצלחה רבה בהמשך עשייתו החשובה אל מול האתגרים הביטחוניים שאנו ניצבים בפניהם"
23.7.2024,"פגישה עם משפחות חטופים בארה""ב","זהו ביקור חשוב שייתן לנו הזדמנות להביא בפני נציגי העם האמריקני והעם האמריקני את החשיבות של התמיכה שלהם במאמצים שאנחנו עושים, יחד איתם, כדי להביא לשחרור כל החטופים - גם החיים וגם החללים. לצערנו יש חללים. היום התבשרנו על עוד שניים שהתברר לנו שהם אינם בחיים. אנחנו נחושים להחזיר את כולם. התנאים להחזיר אותם מבשילים, מן הטעם הפשוט שאנחנו מפעילים לחץ מאוד מאוד חזק על חמאס. אנחנו רואים שינוי מסוים, ואני חושב שהשינוי הזה ילך ויגדל. אנחנו מתכוונים לעשות את זה - זוהי מטרת המלחמה.

אני עושה כל מה שביכולתי לשלב בין היעד האנושי ההכרחי והציווי להחזיר את החטופים, ובמקביל לשמר את קיומה של מדינת ישראל. אני לא מוכן בשום אופן לוותר על הניצחון על החמאס. אם אנחנו נוותר עליו, אנחנו בסכנה מול כל ציר הרשע של איראן. ההחלטות שאנחנו מקבלים הן החלטות הרות גורל לעתידה של מדינת ישראל ולמפעל הציוני.  

בנוגע לעסקה - התנאים הולכים ומבשילים, ללא ספק. זה סימן טוב, והסימן הנוסף הוא שאנו רואים גם שמתחילה שבירה ברוח של האויב. אני מאמין שאם נתמיד בזה אנחנו יכולים להשיג עסקה. אני מראש אומר שזהו תהליך, לצערי זה לא במכה אחת, יהיו שלבים - אבל אני מאמין שאנחנו יכולים לקדם את העסקה ולהשאיר בידנו את המנופים להביא לשחרורם של האחרים. זה הכיוון שאליו אנחנו הולכים.

מה שאני אומר לכם אלה דברים שמתפתחים והולכים ונותנים תקווה. התקווה הזו ליוותה אותי מתחילת הדרך, יחד עם הדבקות במשימה. אני רוצה שהיא תלווה גם אתכם. אני יודע את הקושי הנורא שלכם, את הסיוטים שאתם עוברים, את הגיהינום שאתם חיים בתוכו. אל תאבדו תקווה, אנחנו נממש אותה.
"
24.7.2024,ציוץ לשכה,"אני מזועזע מהמסע שמכוון נגד נועה ארגמני. נועה עברה ייסורים בשבי החמאס, היא יחלה לחזור לאימה לפני מותה, והיא הספיקה לראותה. זו לא חוויה קלה גם כן. ועכשיו כשהיא חוזרת, ובאה ומתייצבת יחד עם ראש ממשלת ישראל והמשלחת הרשמית של מדינת ישראל לנאום חשוב ביותר בפני שני בתי הקונגרס בארה״ב, יוצא מסע נגדה? אומרים לה: ״חבל שיצאת מהשבי״. אין גבול לטרלול? יש גבול - זה הגבול. מספיק"
24.7.2024,"ציוץ לשכה, אזכרה לג'ו ליברמן","היה לי חשוב להיות פה היום כדי להביע את החיבה והכבוד העמוקים שיש לי לג'ו ליברמן האהוב שלנו. אני בטוח שבדומה לכולכם, אני מתגעגע מאוד לג'ו. הוא הותיר חותם שלא ימחה עליי ועל כל מי שזכה להכירו. ג'ו היה מיוחד בדרכים רבות כל כך. הייתה לו יושרה, הגינות ונאמנות בלתי מעורערות. הוא היה מנהיג מופתי, ששילב אמונות בהירות ועוצמתיות, עם גישה פרגמטית לפתרון בעיות וקונפליקטים. הוא היה פטריוט אמריקני ויהודי גאה שעמד תמיד לצד העם היהודי, במיוחד בזמנים קשים. ובדיוק בזמנים קשים אלה אני מתגעגע אליו עוד יותר. 

פגשתי את ג'ו בתחילת שנות ה-80 כשייצגתי את ישראל באו""ם והוא היה תובע כללי בקונטיקט. כשנפגשנו הוא אמר: ""יום אחד אתה תהיה ראש הממשלה"". ואני אמרתי: ""יום אחד אתה תהיה סנאטור או אולי נשיא"". הייתי קרוב. אבל מה שהבחנתי בו בהתחלה כשנפגשנו הייתה הבהירות המוסרית והאומץ המוסרי שלו. זה היה ברור במהלך 24 שנות כהונתו כסנאטור ובמהלך המועמדות שלו לסגן נשיא.

במהלך השנים, נפגשנו פעמים רבות. הוקרתי את העצות הנבונות, חוש ההומור הסרקסטי – הייתה לו דרך לומר את זה עם חיוך. הערכתי את הידידות התמידית, בזמנים טובים ורעים.  הוא היה איתן בהגנתו על ישראל והביע את תמיכתו ממש עד סוף חייו, ממש עד ימיו האחרונים. שעות לפני פטירתו, הוא ערך את הטיוטה הסופית להצהרה שהוא ואלן דרשוביץ חיברו יחד, בה תמכו במלחמתה של ישראל בעזה. אני מאמין שמילותיו האחרונות היו: ""אנו מאמינים שיש לאפשר לישראל להשיג את מטרתה הלגיטימית לנטרל את חמאס"". 

אחרי ה-7 באוקטובר, ג'ו הבין שמה שמונח על כף המאזניים במלחמה הזו היה הישרדותה של המדינה היהודית ולפיכך, הישרדותו של העם היהודי. 

לאורך הקריירה המכובדת שלו, הוא גם הבין, כפי שמבינים מעטים, עד כמה הברית בין אמריקה לישראל חשובה לעתידן של שתי המדינות. הוא ידע שעלינו לעמוד יחד נגד סכנות שעלולות לאיים על עתידנו המשותף. זו הסיבה שהוא הקדיש את שנותיו האחרונות לעמוד בראשות ארגון מאוחד נגד איראן גרעינית. הוא ידע עד כמה העולם שלנו יהפוך מסוכן אם איראן תפתח ותשיג נשק גרעיני.

לאורך השנים דיברנו תכופות על כך שאיראן עומדת מאחורי כל ציר הטרור שמאיים על שתי המדינות שלנו. ימים אחדים לאחר מעשי הברבריות של ה-7 באוקטובר, הוא אמר את הדברים הבאים למגזין פורבס: ""התמקדו בבעיה שהינה איראן"". זה היה מאפיין טיפוסי של ג'ו – ממוקד, רואה בבהירות, ישר לנקודה.

הדסה היקרה, את והמשפחה איבדתם בעל אוהב, אב וסב. אמריקה איבדה את אחד ממשרתי הציבור הטובים ביותר שלה, העם היהודי איבד את אחד מבניו האצילים, ישראל איבדה את אחד מתומכיה הגדולים ביותר ואני איבדתי חבר אהוב וחבר לנשק שאין לו תחליף. נזכור את ג'ו תמיד. יהי זכרו ברוך
"
24.7.2024,ציוץ,מתרגש לקראת הנאום הרביעי שלי בקונגרס האמריקני. הערב ב-21:00 אשא את דברה של ישראל
24.7.2024,הנאום בקונגרס,"
יו""ר בית הנבחרים מייק ג'ונסון, סנאטור בן קרדין, מנהיג המיעוט חאקים ג'פריז, מנהיג המיעוט בבית הנבחרים צ'אק שומר, מנהיג המיעוט בסנאט מיץ' מקונול, סנאטורים, חברי הקונגרס, אורחים נכבדים. אדוני היו""ר אני רוצה להודות לך על הכבוד העמוק לנאום כאן במבצר הדמוקרטיה בפעם הרביעית.
אנחנו נפגשים היום בצומת בהיסטוריה, העולם שלנו כמרקחה ובמזרח התיכון ציר הטרור של איראן מתעמת עם אמריקה, ישראל ועם חברינו הערבים. זה לא התנגשות הציוויליזציות זה התנגשות בין ברבריות וציוויליזציה. זו התנגשות בין אלה שמהללים מוות ואלה שמקדשים חיים. כדי שכוחות הציוויליזציה ינצחו, ארה""ב וישראל חייבות לעמוד יחד. כי כשאנחנו עומדים יחד, משהו מאוד פשוט קורה - אנחנו מנצחים והם מפסידים.
חבריי אני כאן כדי לוודא דבר אחד - אנחנו ננצח. גבירותיי ורבותיי, כמו ב-7 בדצמבר 1941 ו-11 בספטמבר 2001, שבעה באוקטובר הוא יום שייזכר תמיד. זה היה החג היהודי של שמחת תורה, זה התחיל כיום מושלם לא היה ענן בשמיים. צעירים חגגו בפסטיבל מוזיקה ופתאום ב-6:29, כשילדים עדיין ישנו במיטותיהם בקיבוצים ליד עזה, פתאום גן העדן הפך לגיהינום. 
3,000 מחבלי חמאס התסערו לתוך ישראל. הם טבחו באנשים מ-41 מדינות, לרבות 39 אמריקאים. באופן יחסי ביחס לאוכלוסייה זה כמו עשרים 11/9 ביום אחד, והמפלצות האלה אנסו נשים, הם ערפו ראשים, הם שרפו תינוקות בחיים, הם הרגו הורים בפני ילדיהם וילדים בפני הוריהם. הם לקחו 255 אנשים חיים ומתים אל תוך עזה. ישראל הביאה הביתה 135 מהם, כולל 7 שחולצו במבצע נועז. אחת מהחטופות שחולצו, נועה ארגמני, נמצאת כאן בגלריה ליד רעייתי שרה. בבוקר 7/10 כל העולם ראה את מבטה המיואש של נועה כשהיא נחטפה לעזה על אופנוע.
פגשתי את אימה של נועה ליאורה לפני כמה חודשים. היא גססה מסרטן, היא אמרה לי ""ראש הממשלה יש לי בקשה אחרונה. אני רוצה לחבק את בתי נועה פעם אחרונה לפני שאני מתה"". לפני חודשיים אישרתי מבצע נועז לחילוץ מזהיר של כוחותינו בפיקוד ארנון זמורה שנפל במבצע הזה והוא חילץ את נועה ושלושה חטופים נוספים.
אני חושב שאחד הדברים המרגשים כשנועה התאחדה עם אימה ליאורה ובקשתה האחרונה של אימה של נועה התגשמה. נועה אנחנו שמחים שאת פה איתנו, תודה לך. 
הרבה משפחות חטופים נמצאות כאן איתנו, כולל אליהו ביבס, אליהו ביבס הוא סבו של שני הילדים הג'ינגים הפעוטות והם נחטפו ביחד עם אימם ובנו של אליהו, כל המשפחה נחטפה שני ילדים ג'ינג'ים יפים  נלקחו איזה מפלצות. איתנו גם איריס חיים שבנה יותם ברח באומץ מהשבי עם עוד שני חטופים ובאופן טראגי הם נהרגו כשניסו להגיע אל כוחותינו. נמצאים איתנו משפחות של חטופים אמריקאיים גם כן. הכאב שהמשפחות האלה סובלות הוא מעבר למילים. אני נפגשתי איתן שוב אתמול והבטחתי להן את זה - לא אנוח עד שכל אהוביהן ישובו הביתה בזמן שאנחנו מדברים, אנחנו באופן פעיל מקיימים פעולות לקידום שחרורן, אני בטוח שהפעולות האלה יכולות להצליח, חלק מהפעולות הללו מתבצעות בזה הרגע. אני רוצה להודות לנשיא ביידן על מאמציו הבלתי נלאים בשם החטופים ולמשפחות החטופים גם כן. אני מודה לנשיא ביידן על התמיכה המרגשת שלו בישראל, אחרי הטבח ב-7/10 הוא ישר קרא לחמאס ""רוע מוחלט"". הוא שלח שתי נושאות מטוסים למזרח התיכון כדי למנוע מלחמה רחבה יותר.  הוא הגיע לישראל לעמוד איתנו בזמן החשוך הזה, ביקור שלא יישכח לעולם.
הנשיא ביידן ואני מכירים כ-40 שנים אני מודה לו על עשרות שנים של חברות עם ישראל, הוא אמר ""אני ציוני גאה"" למעשה הוא אמר ""אמריקני ציוני גאה"".
מזה תשעה חודשים חיילי ישראל הפגינו אומץ רב. איתנו היום סג""מ אביחי ראובן. אביחי הוא קצין בצנחנים, משפחתו עלתה לישראל מאתיופיה. בשעות המוקדמות של 7/10 אביחי שמע את החדשות על הטבח הנורא בדרום, הוא לבש מדים, לקח את נשקו אבל לא היה לו רכב אז הוא רץ 13 ק""מ לקו החזית כדי להגן על העם שלו. שמעתם נכון. הוא רץ 13 ק""מ הגיע לגבול הרג הרבה מחבלים והציל הרבה חיים. אביחי, אנחנו כולנו מוקירים את הגבורה שלך.
ישראלי נוסף שנמצא כאן והוא עומד לצד אביחי זהו רס""ם אשרף אל בכירי, אשרף הוא חייל בדואי מן הקהילה המוסלמית של רהט ב-7/10 גם הוא הרג הרבה מחבלים הוא הגן על עמיתיו ואז הגן על היישובים השכנים, כולל קיבוץ בארי. כמו אשרף חיילים מוסלמים של צה""ל נלחמו לצד החיילים היהודים והנוצרים בגבורה עצומה
גיבור שלישי – סגן אסא סופר גם הוא איתנו היום. אסא נלחם כקצין בשריון והוא נפצע בקרב, הוא נפצע בקרב כשהגן על חבריו מרימון הוא איבד את זרועו הימנית ואת הראייה בעינו השמאלית הוא מחלים, ובאופן מדהים ובזמן קצר אסא יחזור בקרוב לשירות פעיל כמפקד פלוגת טנקים. 
גיליתי זה עתה שיש גם גיבור רביעי כאן סגן יונתן בן חמו שאיבד את רגלו בעזה והמשיך להילחם. חבריי, אלה החיילים של ישראל - לא מפחדים, לא נרתעים. כפי שנאמר בתנ""ך - עם כלביא יקום, הם יקומו כאריות, הם קמו כאריות, אריות יהודה, אריות ישראל.
גבירותיי ורבותיי, הנשים והגברים של צה""ל מגיעים מכל פינה בחברה הישראלית, כל אתניות, כל צבע, כל אמונה ימין ושמאל, דתיים וחילונים כולם חדורים ברוח המכבים, לוחמים יהודים מקדמה דנא.. איתנו יחיאל לייטר אביהם של אחד המכבים. יחיאל היה ניצול שואה שמצא מקלט בארה""ב בתור גבר צעיר, יחיאל עלה לישראל הוא גידל משפחה של 8 ילדים הוא קרא לבנו הבכור משה על שם אביו, משה הפך לקצין יוצא דופן, שירת במשך שני עשורים כשגידל 6 ילדים משל עצמו. ב-7/10 משה התנדב לחזור לקרב, 4 שבועות אחר כך הוא נהרג כשממטען ממולכד התפוצץ ליד מסגד, בלוויה של בנו אמר יחיאל זאת: ""אם מדינת ישראל לא הייתה קמה אחרי השואה, הדימוי שהיה נחרט בזכרוננו היה התמונה של אותו ילד יהודי בגטו שמרים את ידיו באוויר אל מול קני הרובים הנאצים מולו, אבל בגלל התקומה של ישראל בזכות הגבורה של חיילים כמו בני משה , העם היהודי לא חסרי אונים מול אויבינו"". 
יחיאל, אנא קום כדי שנוכל להוקיר את הקרבתו של בנך ואני מתחייב בפניך ובפני כולם בישראל חלקם כאן באולם - מות ילדיכם לא יהיה לשווא. הוא לא יהיה לשווא, כי עבור ישראל ""לעולם לא עוד"" לא תהיה לעולם הבטחה ריקה היא תמיד תישאר שבועה קדושה, ואחרי 7/10 ""לעולם לא עוד"" זה עכשיו. 
חבריי, להביס את אויבנו המרושעים דורש אומץ ובהירות, בהירות מתחילה בידיעת ההבדל בין טוב לרע. בה בעת באופן מדהים, הרבה מוחים אנטי ישראלים בוחרים לעמוד עם הרשע. הם עומדים עם חמאס, הם עומדים לצד חוטפים ואנסים הם עומדים עם אנשים שנכנסו לקיבוצים לבתים, הילדים הוחבאו בארונות הם רצחו משפחות את ההורים, הם מצאו את מקום המסתור ואז הם רצחו את התינוקות, המוחים האלה עומדים לצידם הם צריכים להתבייש בעצמם.
הם סירבו לעשות את ההבחנה הפשוטה בין אלה שמכוונים לעבר טרוריסטים לבין אלה שמכוונים לכיוון אזרחים. בין הדמוקרטיה של ישראל לבין הבריונות של חמאס. אנחנו לאחרונה למדנו מאיש המודיעין האמריקאי שאיראן מממנת מחאות אנטי ישראליות בארה""ב, אז המוחים האלה שרפו דגלי ארה""ב אפילו ב-4/7 ואני רוצה להצדיע לאוני' צפון קרוליינה שהגנה על הדגל מפני אותם מוחים אנטי-ישראלים. ככל שידוע לנו איראן מממנת את המחאות האנטי ישראליות שעומדות מחוץ לבניין הזה, לא הרבה אבל הם שם וברחבי בעיר.
יש לי מסר למוחים האלה - כשהדיקטטורים של איראן שרצחו גייז ורוצחים נשים שלא כיסו את ראשם מממנים אתכם, אתם הופכים באופן רשמי לאידיוטים השימושיים של איראן.  חלק מהמוחים הללו, זה מדהים פשוט מדהים,  חלק מהמוחים הללו החזיקו שלט שקורא ""להט""בים למען עזה"", זה כמו להניף שלט ""תרנגולות למען KFC""
הקריאות האלה של המוחים ""מהנהר לים"" להרבה אין מושג  איפה הנהר ואיפה הירדן. לא רק שהם נכשלים בגיאוגרפיה, הם נכשלים גם בהיסטוריה. הם קוראים לישראל מדינה קולוניאלית? הם לא יודעים שישראל היא המדינה בה אברהם  יצחק ויעקב התפללו וישעיהו צעד ודוד ושלמה שלטו? במשך ארבעת אלפים שנה מדינת ישראל הייתה הבית של העם היהודי, זה תמיד היה ביתנו זה תמיד יהיה ביתנו.  זה לא רק המוחים בקמפוס שלא מבינים את זה, זה גם אלו שמנהלים את הקמפוסים האלה.
80 שנה אחרי השואה נשיאי הרווארד, פנסילבניה ואני מתבייש לומר, המקום בו למדתי MIT לא יכלו לצאת נגד הקריאות לרצח יהודים. זוכרים מה הם אמרו ? - זה תלוי קונטקסט תנו לי לתת קצת קונטקסט לאקדמאיים המבולבלים הללו. 
אנטישמיות היא השנאה העתיקה בעולם, במשך דורות טבח יהודים נעשו תמיד תחת טענות גדולות ופראיות – האשמות החל מהרעלת בארות, הפצת מגפות, לשימוש בדם של ילדים נטבחים להכנת מצות בפסח. ההאשמות חסרות השחר האלה הביאו בסופו של דבר לטבח הנורא ביותר – השואה. כשם שהוטחו שקרים זדוניים לאורך מאות בשנים בעם היהודי כך נעשה הדבר נגד מדינת היהודים. אל תמחאו כפיים, תקשיבו – מי שקורא לישראל גזענית, מבקש להפוך את ישראל ללא לגיטימית וכך גם יהודים ללא לגיטימיים. וברור שראינו עלייה משמעותית באנטישמיות בארה""ב וברחבי העולם.  חבריי, בכל מקום ובכל זמן כשאנחנו רואים עלייה באנטישמיות אנחנו צריכים לגנות אותה באופן חד משמעי  להילחם בה באופן נחוש, ללא יוצא מן הכלל.
אל תושלו כשהשקרים על מדינת היהודים יבאים מאנשים שלובשים חליפות יקרות, מדברים גבוהה ומדברים על צדק, אז למשל התובע בבית הדין בהאג האשים שישראל מרעיבה את תושבי עזה. זה שקר מוחלט, בדיה מוחלטת. 
ישראל איפשרה יותר מארבעים אלף משאיות סיוע להיכנס לעזה, זה חצי טון של אוכל וזה יותר מ,3000 קלוריות לכל אדם, אישה וילד בעזה. אם אנשי עזה לא מקבלים מספיק אוכל זה לא כי ישראל חוסמת את זה, זה כי חמאס גונב את זה.
הנה עוד שקר – תובע ה- ICC מאשים את ישראל בהרג מכוון של אזרחים. מה לכל הרוחות הוא מדבר? צה""ל הוציא מיליוני כרוזים, שלח מאות אלפי הודעות, הוציא אלפי שיחות טלפון כדי להוציא אזרחים מקו האש. אבל חמאס באותו זמן עושה ככל יכולתו כדי לשים את האזרחים הפלסטינים בקו האש. הם יורים מבתי ספר, מבתי חולים, ממסגדים הם אפילו יורים על אנשיהם כשהם מנסים לצאת מאזורי המלחמה. בכיר רשמי של חמאס פתחי חמד התרברב, תקשיבו לזה הוא התרברב שנשים וילדים מצטיינים להיות מגן אנושי, איזה רוע מפלצתי. בישראל כל מוות של אזרח הוא טרגדיה , אצל חמאס זו אסטרטגיה
הם למעשה רוצים שאזרחים פלסטינים ימותו, כדי שישראל תוכפש בתקשורת הבינ""ל וילחצו עליה לסיים את המלחמה לפני שהיא מביסה את חמאס. זה אפשר לחמאס לשרוד עוד יום והם הבטיחו לבצע  עוד טבח כמו ה-7/10 שוב ושוב.  אני רוצה לומר לכם - לא משנה באיזה לחץ אעמוד, אני לעולם לא אתן לזה לקרות.
הרוב הרחב באמריקה לא נפל בתעמולה של חמאס הם ממשיכים לתמוך בישראל. אני רוצה לומר תודה אמריקה ותודה חברי הבית וסנאטורים שממשיכים לתמוך בישראל, ממשיכים לתמוך באמת ולראות דרך השקרים. באשר למיעוט שכנראה נפל תחת שקרי חמאס אני מציע שתקשיבו לקולונל ג'ון ספנסר, ספנסר עומד בראש לימודי הטרור באקדמיית ווסט פוינט, הוא למד כל סכסוך אורבני רציתי לומר בהיסטוריה המודרנית, הוא תיקן אותי - בהיסטוריה -ישראל, הוא אמר, היא מקיימת יותר מגבלות כדי להגן על אזרחים , יותר מכל צבא בהיסטוריה ויותר ממה שהדין הבינ""ל דורש. זו הסיבה למרות כל השקרים ששמעתם, המלחמה בעזה היא בעלת היחס הנמוך  ביותר בין הרוגים לוחמים להרוגים אזרחים בהיסטוריה של לוחמה אורבנית.
אתם רוצים לדעת איפה היא הכי נמוכה בעזה? היא הנמוכה ביותר ברפיח, זוכרים מה רבים אמרו? אם ישראל תיכנס לרפיח יהיו אלפים הרוגים, אפילו עשרות אלפים אזרחים הרוגים. טוב, לפני שבוע אני נכנסתי לרפיח הצטרפתי לכוחותינו לאחר שנלחמו עם גדודי חמאס, אני שאלתי מפקד שם - כמה מחבלים הרגתם הוא ברפיח הוא נתן לי מספר מדויק 1,203, שאלתי כמה אזרחים הרגתם - הוא אמר ""רה""מ למעשה אף אחד"", למעט מקרה בודד שבו רסיס מפגז פגע במצבור תחמושת של חמאס והרג שני אזרחים, התשובה היא ""למעשה אף אחד"" אתם רוצים לדעת למה? כי ישראל הוציאה את האזרחים מאזורי הלחימה. דבר שאנשים חשבו שלא נעשה, אבל עשינו. 
הגיבורים כאן היום, הגיבורים של ישראל, לא צריכים להיות לקבל גינויים על המלחמה בעזה, צריך להריע להם.
אני רוצה להודות לכולכם כאן היום על כך שהתנגדתם לשקרים של ה-ICC ועמדתם לצד האמת, אלה לא רק שקרים מוחלטים, אלא הם שקרים מסוכנים. ה-ICC מנסה לכבול את ידיה של ארה""ב ולמנוע מאיתנו להגן על עצמנו, אם ידיה של ישראל קשורות, אמריקה היא הבאה בתור. אני אגיד לכם מה עוד יקרה -  עתיד המדינות שיצטרכו להגן על עצמן מול טרור יהיה בסכנה . זה מה שנמצא על השולחן. אז אני אומר ידיה של ישראל לעולם לא יהיו קשורות, ישראל תמיד תגן על עצמה. 
חברים במזרח התיכון איראן היא למעשה מאחורי כל טרור וכל הכאוס כל ההרג, וזה לא מפתיע. כשהקים את הרפובליקה האיסלאמית, אייתולה חומייני אמר אנחנו נייצא את המהפכה האיסלאמית לכל העולם, אנחנו נייצא את המהפכה האיסלאמית לכל העולם. עכשיו תשאלו את עצמכם איזו מדינה עומדת בסופו של דבר בפני איראן להפיץ את האיסלאם הרדיקלי בעולם? והתשובה ברורה – זו ארה""ב, מגינת הדמוקרטיה בעולם והמעצמה החזקה בעולם. זו הסיבה שאיראן רואה באמריקה כאויבת הגדולה שלה. לפני חודש שמעתי הערה מאירת עיניים על המלחמה בעזה אבל למעשה על משהו אחר, היא הגיעה משר החוץ של הנציגה של איראן, חיזבאללה,  הוא אמר ""זו לא מלחמה עם ישראל, ישראל היא רק כלי, המלחמה העיקרית, המלחמה האמיתית היא מול אמריקה"".
המשטר האירני נלחם בארה""ב מרגע שהוא עלה לשלטון. ב-1979 הוא התקיף את השגרירות האמריקאית והחזיק בבני ערובה אמריקאיים במשך 444 ימים. מאז השלוחים הטרוריסטים של איראן התקיפו באמריקה, במזרח התיכון ומעבר לכך. בביירות הם הרגו חיילים אמריקאים, באפריקה הם הפציצו שגרירות אמריקאית בעיראק הם מחמשים טרוריסטים כדי להרוג אלפים חיילים אמריקאיים. בארה""ב הם למעשה שלחו צוותי הרג כאן כדי להרוג מזכיר מדינה לשעבר ויועץ בכיר לביטחון לאומי. אנחנו למדנו לאחרונה גם כשהם ניסו להתנקש בחייו של הנשיא טראמפ, אבל איראן מבינה שכדי לאתגר את אמריקה באמת הם צריכים לכבוש את המזרח התיכון
לשם כך היא משתמשת בשלוחות הרבות שלה כולל החות'ים, חמאס וחיזבאללה. עדיין בלב המזרח התיכון עומדת בדרכה איראן דמוקרטיה בעלת בריתה של ארה""ב, המדינה שלי, מדינת ישראל. זו הסיבה שההמונים בטהרן קוראים ""מוות לישראל"" לפני הקריאה ""מוות לאמריקה"", עבור איראן ישראל היא קודם ואחריה היא ארה""ב אז כשישראל נלחמת בחמאס, היא נלחמת באיראן, כשאנחנו נלחמים בחיזבאללה, אנחנו נלחמים באיראן, וכשאנחנו נלחמים בחות'ים אנחנו נלחמים באיראן, וכשאנחנו נלחמים באיראן אנחנו נלחמים באויב הרצחני והקיצוני ביותר של אמריקה
כשאנחנו מונעים מאיראן לפתח נשק גרעיני, נשק גרעיני שמאיים על קיומה של ישראל, נשק שיכול לפגוע בכל עיר ממנה אתם מגיעים, אנחנו לא רק מגנים על עצמנו אנחנו מגינים עליכם. חבריי, אם תזכרו דבר אחד מהנאום, זכרו את זה - האויבים שלנו הם האויבים שלכם המלחמה שלנו היא המלחמה שלכם, והניצחון שלנו יהיה הניצחון שלכם.
גבירותיי ורבותי הניצחון הזה קרוב, ניצחון על חמאס יהיה מכה גדולה לציר הטרור של איראן. חלק אחר מהציר הזה, חיזבאללה, תקף את ישראל ב-8/10 יום לאחר המתקפה של חמאס. היא שלחה אלפי טילים וכטב""מים נגד ישראל, 80 אלף תושבינו בצפון ישראל פונו מאזור מגוריהם. הם הפכו למעשה פליטים בארצם. אנחנו מחויבים להחזיר אותם הביתה. אנחנו מעדיפים להשיג זאת באופן דיפלומטי, אבל תנו לי להבהיר ישראל תעשה הכל כדי להחזיר את ביטחונה בצפון וכדי שתוכל להחזיר את אנשיה בבטחה לבתיהם. בשישי שעבר, שלוחה שלישית של איראן החות'ים, תקפו את ת""א בכטב""ם קטלני הוא התפוצץ כמה מאות מטרים משגרירות ארה""ב, הרג בן אדם אחד ופצע תשעה. ביום שבת אישרתי תקיפה מהירה בתגובה למתקפה הזו. כל אויבנו צריכים לדעת, מי שיתקוף את ישראל ישלם מחיר כבד מאוד, ובעוד אנחנו מגנים על עצמנו בכל החזיתות, אני יודע שאמריקה היא היא הגב שלנו ואני מודה לכם על זה, מכל צידי המתרס. 
חבריי, במשך דורות ארה""ב סיפקה סיוע צבאי לישראל, וישראל אסירת התודה סיפקה לארה""ב מודיעין קריטי שהציל הרבה חיים. יחד פתחנו חלק מהנשקים המתוחכמים בעולם, אני בורר את מילותיי – פיתחנו יחד את אחד הנשקים המפותחים בעולם  שעוזרים להגן על שתי המדינות, אנחנו שומרים על כך שלא יהיו מגפיים אמריקאיים על אדמתינו, ובכך אנחנו מגנים על האינטרס המשותף שלנו. ארה""ב תומכת במלחמה הזו אבל זה רגע יוצא דופן. האצת הסיוע האמריקאי יכולה למנוע מלחמה רחבה יותר במזרח התיכון. במלחמת העולם השנייה כשבריטניה נלחמה בחזית הציוויליזציה, ווינסטון צ'רצ'יל פנה לאמריקאים ואמר במילים המפורסמות הללו – תנו לנו את הכלים ונסיים את העבודה. היום כשישראל נלחמת בחזית הציוויליזציה אני פונה לאמריקה - תנו לנו את הכלים מהר יותר ואנחנו נסיים את העבודה מהר יותר. 
חבריי היקרים, המלחמה בעזה יכולה להסתיים מחר אם חמאס ייכנע, יוריד את נשקו וישחרר את כל החטופים, אבל אם הם לא יעשו את זה, ישראל תילחם עד שתשמיד את יכולותיו הצבאיות והשלטוניות של חמאס בעזה ותחזיר את כל חטופיה. זה מה שניצחון מוחלט אומר, ואנחנו לא נתפשר בעבור פחות. יום אחרי שנביס את חמאס, עזה חדשה יכולה לעלות, החזון שלי ליום הזה הוא עזה לא קיצונית ולא חמושה, ישראל לא רוצה להתיישב בעזה, אבל בעתיד הקרוב לעין אנחנו חייבים להחזיק שם ביטחונית כדי לוודא שעזה לא תהווה עוד איום על ישראל. 
לעזה צריך להיות ממשל אזרחי שינוהל על ידי פלסטינים שלא רוצים להרוס את ישראל. זה לא הרבה לבקש זה דבר בסיסי, דבר שיש לנו הזכות לבקש ולקבל. דור חדש של פלסטינים לא צריך להיות מחונך לשנוא יהודים אלא צריך ללמוד לחיות לצידנו. המילים התאומות הללו דה-מילטריזציה ודה רדיקליזציה, שני מושגים שיושמו בגרמניה וביפן במלחמת העולם השנייה, דבר שהביא לשלום ושגשוג ארוך טווח. 
לאחר הניצחון שלנו בסיוע שותפינו האזוריים דה מיליטריזציה ודה רדיקליזציה בעזה גם יכול להביא לעתיד של שלום ביטחון ושגשוג , זה החזון שלי לעזה. הנה החזון שלי למזרח התיכון הרחב , זה גם מגובש לפי מה שראינו ואחרי מלחמת העולם השנייה אחרי מלחמת העולם השנייה ארה""ב הקימה ברית הגנה באירופה כדי לעצור את האיום מברית המועצות. גם ישראל יכולה לבנות ברית במזרח התיכון כדי לעצור את האיום האיראני. כל המדינות שבשלום עם ישראל וכל המדינות שיעשן שלום עם ישראל יוכלו להצטרף לברית ההגנה הזו. ראינו הצצה לפוטנציאל של ברית כזו ב-14/4 שהובלה על ידי ארה""ב ועם מדינות נוספות שעזרו לעצור מאות טילים וכטב""מים ששוגרו על ידי איראן נגדנו. תודה הנשיא ביידן על כך שהבאת את הקואליציה הזו יחד.
הברית החדשה שאני חוזה תהיה הרחבה של הסכמי אברהם פורצי הדרך. הסכמים שעוצבו ונחתמו בין ישראל לבין ארבע מדינות ערביות, ונתמכו על ידי הרפובליקנים והדמוקרטים יחד. אנחנו יכולים לקרוא, יש לי שם לברית החדשה הזו , אני חושב שצריך לקרוא לה ""ברית אברהם"". 
אני רוצה להודות לנשיא טראמפ על מנהיגותו ועל תרומתו בעיצוב הסכמי אברהם. כמו האמריקנים גם הישראלים שמחו שהנשיא לשעבר טראמפ ניצל מהמתקפה עליו, מתקפה על הדמוקרטיה באמריקה. אין מקום לאלימות פוליטית בדמוקרטיות. 
אני רוצה להודות גם לנשיא טראמפ על כל מה שעשה בעבור ישראל על כך שהכיר בריבונותנו בגולן, על ההתמודדות עם התוקפנות האיראנית, על ההכרה בירושלים כבירתנו והעברת השגרירות האמריקאית לירושלים. זו ירושלים, בירתנו הנצחית שלא תהיה מחולקת לעולם. 
חבריי היקרים, דמוקרטים ורפובליקנים, למרות הזמנים הטרופים האלה, אני מלא תקווה לעתיד, אני מלא תקווה באשר לישראל כי העם היהודי קם מהאפר והשואה וכנגד כל הסיכויים חידשנו את ריבונותנו במולדתנו ההיסטורית בנינו דמוקרטיה חיונית ותוססת, שדוחפת את גבולות הקדמה לטובת האנושות כולה. אני מלא תקווה באשר לאמריקה, כי יש לי תקווה באשר לאמריקאים, אני יודע כמה אנשי העם הזה הקריבו למען החירות, ואמריקה מהווה אבוקת אור בעולם שיש בו הרבה חושך. אמריקה ממשיכה להיות עמוד התווך של החירות עוד משנת 1976 . 
כשאנחנו עובדים יחד אני בטוח ששתי האומות שלנו יביסו את הטירנים והטרוריסטים שמאיימים כל כולנו. כראש ממשלת ישראל אני מבטיח לכם לא משנה כמה זמן זה יקח וכמה קשה הדרך קדימה, ישראל לא תוותר ולא תרפה. אנחנו נגן על מדינתנו, נגן על אנשינו, נילחם עד שנשיג ניצחון, ניצחון של חירות, ניצחון של ליברליות מול הרודנות, ניצחון של חיים מול המוות . ניצחון הטוב על הרע זו המחויבות היחידה שלנו. 
אנחנו נמשיך לעבוד עם ארה""ב ועם שותפנו הערבים כדי להפוך אזור אשר לוקה בכל הרבה בעיות לנווה מדבר משגשג של שלום ושגשוג. במשימה הזו כמו אחרות ורבות ישראל תמשיך להיות בעלת בריתה החיונית של ארה""ב. בכל מצב, בימים טובים ובימים רעים, ישראל תמיד תהיה חברתכם הנאמנה ושותפתכם היציבה, בשם העם בישראל אני הגעתי לכאן כדי לומר לכם תודה אמריקה תודה על הסולידאריות והתמיכה שלכם תודה שעמדתם לצד ישראל בשעת הצורך שלנו. יחד נגן על התרבות המשותפת שלנו, ביחד נבטיח עתיד מזהיר לשתי האומות שלנו שאלוהים יברך את ישראל, שאלוהים יברך את אמריקה, שאלוהים יברך את הברית המופלאה בין ישראל לארה""ב לנצח. 
"
24.7.2024,ציוץ,הזכות הגדולה של חיי היא להילחם למען המדינה האהובה שלנו. תודה לכם
25.7.2024,ציוץ,"זאת הארץ שלנו. תמיד הייתה, תמיד תהיה"
25.7.2024,ציוץ,מצדיע לחיילים הגיבורים שלנו. בזכותם ננצח
25.7.2024,ציוץ,נחזיר את כל חטופינו הביתה. את כולם
25.7.2024,ציוץ,לא נתפשר על פחות מניצחון מוחלט
25.7.2024,ציוץ,"רעייתי שרה ואני כואבים את כאבן ומחבקים את בני משפחותיהם של של רביד כץ ז״ל, מיה גורן ז״ל, אורן גולדין ז״ל, תומר אחימס ז״ל וקיריל ברודצקי ז״ל, שנרצחו ונחטפו ב-7.10 על ידי מפלצות החמאס. יהי זכרם ברוך.

אני מודה לצה״ל ולשב״כ על הפעולה הנחושה שהצליחה להביאם לקבר ישראל. 

אנו מחויבים למשימתנו הקדושה: להשיב את כול יקירינו הביתה, החיים והחללים כאחד"
25.7.2024,ציוץ לשכה,"ממני, יהודי ציוני גאה, אליך, אירי-אמריקאי-ציוני גאה - תודה רבה על 50 שנה של שירות ציבורי ו-50 שנה של תמיכה במדינת ישראל.  אני מצפה לשיחתנו היום ולעבודה איתך בחודשים הקרובים על האתגר החשוב מולו אנו ניצבים"
25.7.2024,ציוץ לשכה,"אדוני הנשיא, אנחנו מכירים כבר 40 שנה, ואתה מכיר את כל ראשי הממשלה הקודמים של ישראל כבר 50 שנה, מאז גולדה מאיר. ממני, יהודי ציוני גאה, אליך, אירי-אמריקאי-ציוני גאה - תודה רבה על 50 שנה של שירות ציבורי ו-50 שנה של תמיכה במדינת ישראל. אני מצפה לשיחתנו היום ולעבודה איתך בחודשים הקרובים על האתגר החשוב מולו אנו ניצבים."
25.7.2024,ציוץ,בבית הלבן עם הנשיא ביידן
26.7.2024,ציוץ,"בפגישה עם נשיא ארה״ב לשעבר, דונלד טראמפ"
26.7.2024,"ציוץ לשכה, פגישה עם יו""ר בית הנבחרים","אלו משפחות של בני הערובה שמתפללות וכמהות לראות את יקיריהם מובאים הביתה. היום ממש לפני הנאום, היה דיווח על חמישה חטופים שלצערי אינם בין החיים, והחיילים שלנו מצאו אותם והחזירו אותם - אבל אנחנו מחויבים להחזיר את כולם. אנחנו עוסקים במאמצים מאוד אינטנסיביים כרגע, ואני מקווה שהם יצליחו. אני רוצה להודות לך שנתת לנו את התמיכה הבלתי מעורערת להשיג את מטרותינו. דיברת איתי על בני הערובה וכולם רוצים לראות אותם בחזרה - נעשה כל שביכולתנו."
28.7.2024,ציוץ הצהרה,"אזרחי ישראל,
כמוכם, הזדעזעתי. הזדעזעתי לראות את התמונות הנוראות בעקבות המתקפה הרצחנית של חיזבאללה על מג׳דל שמס.

בין הנרצחים, ילדים קטנים ששיחקו כדורגל, וגם נרצחים אחרים. לב כולנו נשבר מהמראות הללו.

אנחנו מחבקים את המשפחות, מחבקים את העדה הדרוזית כולה ברגעה הקשה, שהוא גם רגענו הקשה.

מאז שעודכנתי באסון, אני מקיים התייעצויות ביטחוניות רצופות, והנחתי להקדים את שובנו לארץ. אני אכנס מיד את הקבינט הביטחוני עם הגעתי.

אני יכול להגיד שמדינת ישראל לא תעבור על כך בשתיקה. לא נעבור על כך לסדר היום"
28.7.2024,ציוץ,"שוחחתי עם השיח׳ מוואפק טריף והבעתי זעזוע עמוק מרצח הילדים והאנשים החפים מפשע על-ידי חיזבאללה.

כל עם ישראל שולח תנחומים מעומק הלב למשפחות הנרצחים ולעדה הדרוזית כולה.

ישראל לא תעבור על המתקפה הרצחנית לסדר היום. חיזבאללה ישלם על כך מחיר כבד שהוא טרם שילם עד כה"
29.7.2024,ציוץ,"בהערכת מצב במקום האסון במג'דל שמס, יחד עם השייח' מואפק טריף וראשי הרשויות של מג'דל שמס ועין קיניא, כדי להביע את ההזדהות העמוקה והזעזוע העמוק ממעשה הזוועה שהתרחש כאן. 

זה אסון נורא. כמו כל אזרחי ישראל הזדעזנו עד עומק נפשנו מהקטל הנורא הזה. 

חיזבאללה בגיבוי איראני, שיגרה לכאן טיל איראני שגדע את חייהם של 12 ילדים, נשמות טהורות. 

הלב נקרע מהאסון הכבד. אנחנו מחבקים את המשפחות שעוברות עכשיו סבל בל יתואר. 

הילדים הללו הם הילדים שלנו, הם הילדים של כולנו. מדינת ישראל לא תעבור על כך לסדר היום. תגובתנו בו תבוא, והיא תהיה קשה. 

לאחינו ואחיותנו, העדה הדרוזית שילמה עד היום מחיר כבד מאוד במלחמה: 

אני מצדיע לחיילים הגיבורים שמסרו את נפשם למען כולנו. אני אומר לכם: אחים אנחנו. יש לנו ברית חיים, אבל לצערנו זו גם ברית של רגעי שכול ויגון. אנחנו מחבקים אתכם. 

לעדה כולה אני אומר: שלא תיפול רוחכם. אל תאבדו תקווה מול מעשי ההתנכלות של ציר הרשע של איראן וחיזבאללה. מדינת ישראל תמשיך לעמוד לצידכם, כאן, ובמרחב כולו, היום מחר ולתמיד. 

יהי זכרם של הילדים היקרים והמתוקים הללו נצור עימנו לעד"
29.7.2024,ציוץ לשכה,"הגענו לכאן היום למג'דל שמס, יחד עם השייח' מואפק טריף וראשי הרשויות של מג'דל שמס ועין קיניא, כדי להביע את ההזדהות העמוקה והזעזוע העמוק ממעשה הזוועה שהתרחש כאן. זה אסון נורא. כמו כל אזרחי ישראל, ואני חייב להגיד לכם, כמו רבים בעולם כולו, אנחנו הזדעזענו עד עומק נפשנו מהקטל הנורא הזה. 

חיזבאללה בגיבוי איראני, שיגרה לכאן טיל איראני, שגדע את חייהם של 12 נשמות טהורות. 12 ילדים וילדות ששיחקו כאן כדורגל ולא הצליחו להגיע לצערנו למיגונית. הלב נקרע מהאסון הכבד.

אנחנו מחבקים את המשפחות שעוברות עכשיו סבל בל יתואר. הילדים הללו הם הילדים שלנו, הם הילדים של כולנו. מדינת ישראל לא תעבור ולא יכולה לעבור על כך לסדר היום. תגובתנו בוא תבוא, והיא תהיה קשה.

לאחינו ואחיותינו, העדה הדרוזית שילמה עד היום מחיר כבד מאוד במלחמה. אני מצדיע לחיילים הגיבורים שמסרו את נפשם למען כולנו. אני אומר לכם: אחים אנחנו. יש לנו ברית חיים, אבל לצערנו זו גם ברית של רגעי שכול ויגון. אנחנו מחבקים אתכם.

לעדה כולה אני אומר: שלא תיפול רוחכם. אל תאבדו תקווה מול מעשי ההתנכלות של ציר הרשע של איראן וחיזבאללה. מדינת ישראל תמשיך לעמוד לצדכם, כאן, ובמרחב כולו, היום מחר ולתמיד. יהי זכרם של הילדים היקרים והמתוקים הללו נצור עימנו לעד.
"
30.7.2024,ציוץ לשכה,"אנו נלחמים בארגוני הפשיעה בכל החזיתות. סיכמנו על סנכרון הדוק בין המערכות האכיפתיות והממשלתיות שיביא לתוצאות אפקטיביות וייתן מענה מקיף, הן בפן האכיפתי והן בפן החברתי והכלכלי"
31.7.2024,הצהרה,"אזרחי ישראל היקרים, ערב טוב.
 
מאז תחילת המלחמה הבהרתי שאנחנו במאבק מול ציר הרשע של איראן. זאת מלחמת קיום מול טבעת חנק של צבאות טרור וטילים שאיראן מבקשת להדק סביב צווארנו.
 
בנאומי בקונגרס לפני ימים אחדים, ציינתי שלוש זרועות עיקריות של ציר רשע זה: חמאס, חות׳ים וחיזבאללה. שלושת הח׳תים. בימים האחרונים הנחתנו מכות מחץ על כל אחת מהן.
 
לפני שלושה שבועות תקפנו את רמטכ״ל חמאס, מוחמד דף. לפני שבועיים תקפנו את החות׳ים באחת ההתקפות הרחוקות ביותר של חיל האוויר, ואתמול תקפנו את רמטכ״ל חיזבאללה, פואד שוכר, המכונה מוחסן.
 
בשם אזרחי ישראל,
אני מבקש להביע הערכה עמוקה לצה״ל ולשב״כ, לאמ״ן ולחיל האוויר, ולכל זרועות הביטחון על ביצוע מדויק בשלוש חזיתות שונות.
 
בתקיפה אתמול חיסלנו את סגנו של נסראללה. מוחסן היה האחראי הישיר לטבח הילדים והילדות היקרים שלנו במג׳דל שמס, הוא היה אחראי לרצח אזרחים ישראלים רבים אחרים, הוא היה אחראי למתקפה הבלתי פוסקת על אזרחינו ביישובי הצפון בתשעת חודשי המלחמה.
 
הוא היה אחד הטרוריסטים המבוקשים ביותר בעולם. ארה״ב שמה פרס של 5 מיליון דולר על ראשו, ולא בכדי. הוא היה מעורב ברצח 241 חיילים אמריקנים ו-58 חיילים צרפתים בביירות בשנת 1983. הוא היה גורם מרכזי בקשר בין איראן לחיזבאללה והיה אחראי על מערך הטילים של הארגון.
 
לפני ימים אחדים, בביקורי במקום הטבח הנורא במג׳דל שמס, ראיתי את עומק היגון של המשפחות שעולמן חרב עליהן. אמרתי לאחינו ואחיותינו הדרוזים: אחים אנחנו. יש בינינו ברית חיים, והברית הזאת מתהדקת עוד יותר בימי יגון ואבל.
 
רצח הילדים החפים מפשע התווסף לסבל הבלתי פוסק של תושבי הצפון, יקירנו שהוגלו מבתיהם, ושספגו פגיעות קשות ביישוביהם - ועל כך לא נשתוק.
 
סגרנו חשבון עם מוחסן, ונסגור חשבון עם כל מי שפוגע בנו. כל מי שטובח בילדינו, כל מי שרוצח את אזרחינו, כל מי שפוגע במדינתנו - דמו בראשו.
 
אזרחי ישראל,
ימים מאתגרים לפנינו. מאז התקיפה בבירות נשמעים איומים מכל עבר. אנחנו ערוכים לכל תרחיש, ונעמוד מלוכדים ונחושים מול כל איום. ישראל תגבה מחיר כבד מאוד על התוקפנות נגדנו מכל זירה שהיא.
 
אזרחי ישראל,
כבר בימים הראשונים של המלחמה אמרתי שהמלחמה תארך זמן ושהיא תדרוש מכולנו אורך רוח. אני חוזר על כך גם היום.
 
מזה חודשים, אין שבוע שלא אומרים לנו מבית ומן החוץ לסיים את המלחמה. ״לסיים את המלחמה״ כי מיצינו מה שאפשר להשיג ובכלל - ‘אי אפשר לנצח׳. לא נכנעתי לקולות האלה אז - ואני לא נכנע להם גם היום.
 
לו היינו נכנעים ללחצים הללו - לא היינו מחסלים את בכירי החמאס ואלפי מחבלים. לא היינו משמידים תשתיות טרור ותשתיות תת-קרקע נרחבות של החמאס - זה פשוט היה נשאר אצלם. לא היינו משתלטים על ציר פילדלפי ומעבר רפיח - צינור החמצן של החמאס שנותן להם להתחמש ולהשתקם, ולא היינו יוצרים את התנאים שמקרבים אותנו למתווה שגם יחזיר את חטופינו, וגם יאפשר לנו להשיג את כל מטרות המלחמה: להשיב את כל חטופינו, לחסל את היכולות הצבאיות והשלטוניות של החמאס, להבטיח שעזה לא תהווה עוד איום על ישראל ולהחזיר את תושבינו בדרום ובצפון בביטחה לבתיהם.
 
את כל ההישגים שהשגנו בחודשים האחרונים, השגנו כי לא נכנענו, כי קיבלנו החלטות אמיצות על אף לחצים רבים מבית ומן החוץ. ואני אומר לכם - זה לא היה פשוט, הייתי צריך להדוף הרבה מאוד לחצים. אבל מעל הכל השגנו זאת כי הלוחמים שלנו, הן בסדיר והן במילואים, בצה״ל, במשטרה, בשב״כ ובמוסד - הם לא נכנעים. הם נלחמים כמו אריות, הם נחושים לנצח, ואני, יחד עם עם ישראל, מגבה אותם באהבה גדולה ובאמונה גדולה בצדקת דרכנו.
 
אנחנו לא שוכחים לרגע את המשפחות השכולות שאיבדו את היקר להן מכל, את משפחות החטופים שמייחלות לשובם של יקיריהן, ואת פצועינו שנאבקים בגבורה על שיקום חייהם.
 
בזכותם, ובזכותכם אזרחי ישראל,
יחד נילחם, ובעזרת ה׳ - יחד ננצח״"
1.8.2024,ציוץ,לא נכנע ללחצים. אנחנו נחושים לנצח
1.8.2024,ציוץ הצהרה,"אני מסיים עכשיו ביקור בפיקוד העורף. האלוף, אני מתרשם מהעבודה החשובה שנעשתה עד כה. זה כמובן מההיערכות שלנו לבאות. 

ישראל נמצאת במוכנות גבוהה מאוד לכל תרחיש - הן בהגנה והן בהתקפה. אנחנו נגבה מחיר כבד מאוד על כל מעשה תוקפנות נגדנו מכל זירה שהיא.

לאחר שחיסלנו שלשום את רמטכ""ל חיזבאללה מוחסן, היום הגיע האימות הסופי לחיסולו של רמטכ""ל חמאס מוחמד דף. דף היה אחראי לטבח הנורא של השבעה באוקטובר וגם לפיגועים רצחניים רבים נגד אזרחי ישראל. הוא היה המבוקש מספר אחד של ישראל במשך שנים. 

החיסול שלו מקבע עיקרון פשוט שקבענו - מי שפוגע בנו אנחנו פוגעים בו"
1.8.2024,"ציוץ, יום המדליות","ענבר, פיטר - כסף וארד - אתם זהב! נלחמתם כאריות והבאתם לכולנו הרבה כבוד. 

ולאורן סמדג׳ה: מתוך הכאב הגדול על נפילתו של עומר ז״ל, הבאת לנו כבוד גדול. עם ישראל אוהב אותך וגאה בך - היום ותמיד"
1.8.2024,שיחה עם אורן סמדג'ה,"איזה הישג. איזה הישג אישי שלך; זה הישג אישי מדהים שבעתיים, שאתה מתוך עומק הכאב הצלחת להביא את הברכה הזאת לעם ישראל, זה פשוט בלתי נתפס.

תמסור להם בשמי, לענבר ולפיטר, זה קשה להאמין. המדליה היא שלך, המדליה היא של עם ישראל. אני אומר את זה מכל הלב, אתה פשוט נפלא ונותן השראה לכולנו.

זה היה קורה בכל עת, אבל בעת הזאת זה משהו אחר לגמרי. העובדה שאתה שם ומוביל את זה, זה נותן לזה משנה תוקף עצום. אני מבקש ממך דבר אחד – אני רוצה שתמסור את אהבתי למשפחה, לרעייתך, מכל הלב. מגיע לכם, כולם מחבקים אתכם"
3.8.2024,ציוץ,"ברכות ענקיות לתום ראובני על הזהב ולשרון קנטור ולארטיום דולגופיאט על הכסף באולימפיאדה! 

בזמן שישראל מתמודדת עם אתגרים מורכבים, אתם מפיחים רוח של גאווה לאומית במפרשי האומה, ומזכירים לנו את עוצמתנו. גאווה ישראלית"
3.8.2024,"פוסט, שיחה עם המדליסטית רז הרשקו","מברוק ענק. פשוט ענק. את ריגשת אותנו, אני מתרגש שאני מדבר איתך, אתם מרגשים, אתם מביאים ניצחון, את הבאת ניצחון יחד עם חברייך למשלחת, ניצחונות ענקיים, שהם תמיד היו מוסיפים גאווה למדינת ישראל, אבל בעת הזאת, הם פשוט מרוממים את הרוח של העם. אתם פשוט נפלאים, כל הכבוד לך וכל הכבוד לכם"
3.8.2024,"פוסט, שיחה עם המדליסטים תום ראובני, שרון קנטור, ענבר לניר ופיטר פלצ'יק","תום ושרון, אתם נפלאים. זהב וכסף, הכל זהב והכל מוכסף. אתם פשוט רוממתם את הרוח של כולנו, ואתם הבאתם עוד ניצחונות למדינת ישראל. כל עם ישראל מחא כפיים, ומגיע לכם גם על ההישג האישי וגם על ההישג הלאומי והבינלאומי, כל הכבוד לכם. עשיתם את זה בענק. אתם ארד וכסף? לא, אתם זהב! פשוט זהב. עשיתם דבר נפלא והבאתם הישג כביר למדינה במיוחד בעת הזאת. הרמתם את הרוח של כולנו. הנפתם את הדגל בגאון וכל העם רואה את זה בגאון״. "
4.8.2024,ציוץ,"אני שולח תנחומים למשפחות הנרצחים ואיחולי החלמה לפצועים בפיגוע בחולון. 

אני משבח את השוטרים שחתרו למגע וחיסלו את המחבל. 

נבוא חשבון עם כל מי ששיתף איתו פעולה"
4.8.2024,ישיבת ממשלה,"הבוקר התבצע פיגוע טרור רצחני בחולון. אני שולח תנחומים למשפחות הנרצחים ואיחולי החלמה לפצועים. אני משבח את השוטרים שחתרו למגע וחיסלו את המחבל; אנחנו נבוא חשבון עם כל מי ששיתף איתו פעולה.
 
המאבק שלנו נגד הטרור נמשך כל העת. אני מברך את צה״ל והשב״כ על הפעולה החשובה שהם עשו אתמול בטול כרם. כוחותינו חיסלו מחבלים שהתארגנו לרצוח ישראלים רבים, ובכך הם הצילו חיים רבים.
 
מדינת ישראל נמצאת במלחמה רב-זירתית נגד ציר הרשע של איראן. אנחנו מכים בעוצמה בכל אחת מזרועותיו. אנחנו ערוכים לכל תרחיש - הן בהגנה והן בהתקפה.
 
אני חוזר ואומר לאויבינו: נגיב ונגבה מחיר כבד על כל מעשה תוקפנות נגדנו, מכל זירה שהיא.
 
במקביל אנחנו עושים מאמץ עליון, יומיומי, להשבת כל חטופינו. אני מדגיש - להשבת כל חטופינו, בלי יוצא מן הכלל. יש לנו מחויבות ברזל להשיב את כולם - החיים והחללים כאחד.
 
לכן, הנחיתי את המשלחת לצאת אתמול לקהיר כדי להמשיך במשא ומתן כי פיקוח נפש דוחה שבת. ולכן אני עומד על מיקסום מספר החטופים החיים שישוחררו כבר בשלב הראשון של העסקה, ועל שמירת מנופי לחץ לטובת שחרור כל חטופינו בהמשך.
 
אני מוכן ללכת כברת דרך ארוכה מאוד לשחרור כל חטופינו, תוך שמירה על ביטחון ישראל. המחויבות שלנו עומדת בניגוד מוחלט להדלפות ולתדרוכים השקריים בנושא שחרור חטופינו.
 
התדרוכים האלה פוגעים במשא ומתן. לצערי הרב - הם גם זורים חול בעיני משפחות החטופים היקרות. הם מייצרים מצג שווא כאילו חמאס הסכים לעסקה, וממשלת ישראל היא זו שמתנגדת לה.

ההפך הגמור הוא הנכון - האמת הפשוטה היא, שעד לרגע זה החמאס לא הסכים לתנאים הבסיסיים ביותר של המתווה.
 
בעוד שאנחנו לא הוספנו אף דרישה למתווה, חמאס הוא זה שדרש להכניס בו עשרות שינויים. הוא לא נסוג מדרישתו שישראל לא תוכל לשוב למלחמה, הוא דורש מאיתנו לסגת מציר פילדלפי וממעבר רפיח - צינורות החמצן שלו, שיאפשרו לו להתחמש ולהתעצם מחדש. חשוב לקבע את העיקרון - שאנחנו לא יוצאים משם.

החמאס גם לא מוכן לאפשר שום מנגנון שיבדוק וימנע מעבר של אמצעי-לחימה ומחבלים לצפון הרצועה. הוא עושה את כל זה כי הוא רוצה להשתקם ולהתאושש, ולחזור שוב ושוב על טבח השבעה באוקטובר, כפי שהבטיח לעשות.
 
העובדה היא שמי שמונע את שחרור חטופינו הוא החמאס שממשיך להתנגד למתווה, ולא ממשלת ישראל שקיבלה אותו.
 
כל מי שרוצה כמונו בשחרור חטופינו צריך להפנות את הלחץ על החמאס - ולא על ממשלת ישראל.
 
אנחנו מצידנו נמשיך להפעיל את הלחץ הצבאי על חמאס ובכיריו, עד להשבת כל חטופינו והשגת כל יעדי המלחמה"
4.8.2024,"פרידה מראש מנהלת תקומה תא""ל במיל' משה אדרי","""אני מבקש להודות לך משה אדרי, על העבודה שאתה וחבריך עשיתם, היא יוצאת מן הכלל. זה לא שאין לך עבודות נוספות, אבל ברגע משבר נכנסת לתמונה ורצת לתוך קו האש - ועשית פשוט עבודה נפלאה, עם הרבה יוזמה ונטילת אחריות. ברגעי משבר גם קיבלת החלטות חשובות והתווית כיוון שאימצנו אותו כממשלה. העובדה שהתגייסת בשיא המשבר היא תעודת כבוד לך ותעודת כבוד לישראל שמוצאת אנשים כמוך""."
4.8.2024,טקס אזכרה ז'בוטינסקי,"בפתח דבריי, בשמי ובשם רעייתי שרה, אני מבקש להביע כאב עמוק על גדיעת חייהם הבוקר של נפגעי הפיגוע הרצחני בחולון. המאבק הנחוש שלנו במבקשי נפשנו צמאי הדם נמשך כל העת. נרדוף אותם ונכה בהם בכל מקום. תנחומינו הכנים נמסרים למשפחת  דניב, שיקירתם רינה נרצחה בחולון לצד אדם נוסף. אנו מאחלים החלמה לפצועים. העם כולו ניצב לצידם, בערבות הדדית, שהיא אכן יסוד קיומנו.

מכובדיי, 
עזה – חאן יונס – דיר אל בלח – רפיח: במקומות אלו, שבהם פועלים לוחמינו הגיבורים היום – כבר פעלו לוחמי 'הגדודים העבריים' שייסד ז'בוטינסקי במלחמת העולם הראשונה. אני תוהה אם הוא היה ברפיח. הוא כתב על שלושה מקומות בעיקר, על מעברות הירדן, על הרי אפרים ועל רפיח. אני יודע שהוא היה במעברות הירדן. אני חושב שהוא היה גם בהרי אפרים.

ייתכן מאוד שהיה גם ברפיח, כי רפיח נזכרת שוב ושוב ב'מגילת הגדוד' של ז'בוטינסקי. הוא מתייחס אליה כאל נקודת מפתח על יד הגבול המצרי. השליטה באזור נועדה להגן על ארץ-ישראל מדרום, למנוע חבלות בתשתיות תחבורה ומים, ולשמור על אלפי השבויים של הצבא העות'מני.

ז'בוטינסקי היה מודע לשליחות התובענית של חיילי הגדודים בצבא הבריטי. הוא הבין לנפש הלוחמים, הוא הכיר את המשימות שאיתם התמודדו  – ודווקא בשל כך הוא ביקש לרומם את רוחם, ולהבעיר בהם את אש הניצחון.

שורת הסיכום של ז'בוטינסקי ביחס למה שנעשה אז בגזרת רפיח ספוגה בגאווה. הוא כותב: ""ביצענו את כל מה שהוטל עלינו בדקדקנות ובאורח משביע רצון"". ובכן, לפני כמה שבועות, כשאני ביקרתי את כוחות צה''ל ברפיח, חשתי גאווה דומה. התרשמתי שם עמוקות מהישגי לוחמינו. ראיתי את הפעולה העצימה שלהם – מעל הקרקע ומתחת לקרקע. התחזקתי גם בהבנה שאחיזתנו בציר פילדלפי ובמעבר רפיח חיוניים להמשך. רק הגברת הלחץ הצבאי על אויבינו השפלים, מרצחי החמאס, תקדם את מטרות המלחמה.

המטרות הן קודם כל להבטיח את עתידנו, ולשחרר את כל חטופינו, ואני מדגיש: את כולם - בלי יוצא מן הכלל -החיים והחללים גם יחד, נשיב אותם הביתה. אנחנו נמשיך ללחוץ על הדוושה. לא נרפה מן הלחץ בכל אזורי הלחימה. ננקוט יוזמה התקפית, יצירתית, עיקשת – עד בוא הניצחון.

מכובדיי הרבים, 
זאב ז'בוטינסקי – אבי הציונות הלוחמת – היה לבטח מאושר למראה הדור הצעיר שמגן בעוז על ביטחון ישראל. מה הוא אמר להם אז? הוא אמר להם: 'לימדו לירות'. 'לימדו לירות' - דרישה זו לא נבעה מתאוות הרג או מצמא לדם. גם לא מתוך 'מיליטריזם' – זה היה כינוי גנאי, אחד מני רבים, שהוצמד לשיטתו הרעיונית. ז'בוטינסקי פשוט הבין את כורח המציאות: אם לא נשיב לתוקפינו מכה אחת אפיים, אם לא ניטול את גורלנו בידינו – נהיה כאותן כבשים הצועדות לכיוון הזאב.

הוא כתב: ""עזור לעצמך, או שאין לך פדות"". עקרונות-היסוד של תורת ז'בוטינסקי, שהתגבשו בין שתי מלחמות העולם, מוסיפות להנחות אותנו. אלא שמאז  מתקפת-הטרור המפלצתית בשבעה באוקטובר, אנו מעדכנים עקרונות אלו כנגזרת של אופי המערכה.

ראשית, כפי שאתה אמרת, אדוני הנשיא, עיקרון 'קיר הברזל': טיפוח יכולת צבאית שתבסס את קיומנו בארצנו, ושתגרום למבקשי נפשנו להבין כי לא יעקרו אותנו ממולדתנו. ז'בוטינסקי החיל עיקרון זה על ערביי ארץ-ישראל, ואילו אנו מרחיבים אותו לכל חלקי המזרח התיכון.

איראן ועושי דברה מבקשים להקיף אותנו בטבעת-חנק של טרור בשבע חזיתות. התוקפנות הגלויה שלהם אינה יודעת שובע. אבל לא אלמן ישראל: אנו נחושים לעמוד מולם בכל חזית, בכל זירה, רחוקה כקרובה. כל מי שרוצח את אזרחינו, כל מי שפוגע במדינתנו, לא יינקה מאחריות. הוא ישלם מחיר כבד מאוד. ידנו הארוכה מכה ברצועת עזה, בתימן, בביירות, היכן שצריך.

ידנו זו – וגם לכך התייחס ז'בוטינסקי במאמרו על 'קיר הברזל' – ידנו זו תושט בבוא הזמן לשלום, אל מי שירצה לכונן איתנו יחסי שלום. אני מאמין שכך יהיה – כי שלום עושים עם החזקים, לא עם החלשים.

לצד ההתעצמות הצבאית שלנו, אנו מעדכנים עיקרון נוסף של ז'בוטינסקי – תורת הלחץ. יחסים בין מדינות נשענים במידה רבה על אינטרסים. מול אינטרס של הצד האחד, צריך לדעת להתעקש על האינטרס הנגדי. מול לחצים מדיניים, צריך לדעת להפעיל לחץ נגדי.

מאז תחילת המלחמה מופנים כלפינו אינספור לחצים שאנו צריכים להדוף. ההישגים הרבים שלנו במערכה מבוססים גם על העובדה שלא נכנענו ללחצים הללו. אנחנו מפעילים לחץ נגדי במקומות שחשוב להפעיל אותם. התעקשנו על הקווים האדומים שלנו, ונמשיך להתעקש עליהם – הן מול אויבינו, והן מול ידידינו - שעמידתם לצידנו ראויה למלוא ההוקרה. אנחנו מעריכים, משבחים, מקדמים בברכה. אומרים ""כן"" מתי שאפשר, ואמרים גם ""לא"" מתי שצריך.
  
אני מוסיף עיקרון שלישי, שעובר כחוט השני בכתביו של ז'בוטינסקי – זכותנו על ארץ-ישראל. ז'בוטינסקי היה קשור בכל ליבו ונפשו אל הארץ. הוא התפעל מהתפתחותה, הוא רקם תוכניות לשגשוגה, הוא הצהיר בתוקף מעל כל במה: ""זוהי ארצי"". עומק הזכות הזו נעוץ בתנ""ך – וגם בדורות הגלות ז׳בוטינסקי הוסיף: ״יידעו כולם שבמשך אלפיים שנה לא ויתרנו״. עם האמת הזאת הוא התייצב אל מול חברי ועדת ׳פיל׳ ב-1937. עם האמת הזאת אנו מתייצבים אל מול ההצהרה המעוותת של בית הדין בהאג, שנוכחות ישראל ביהודה ושומרון ובירושלים העתיקה כביכול ׳אינה חוקית׳. איזה סילוף, איזה אבסורד. ארץ ישראל היא ירושה מאבותינו זה אלפי שנים. ממנה צמחנו, עליה התפללנו, ואליה חזרנו עם שיבת ציון. זוהי ארצנו.

והנה עוד מימד אקטואלי שקשור בכך; גם הוא, מן הסתם, היה מרחיב את ליבו של ז'בוטינסקי. העלייה ארצה אינה פוסקת בזמן המלחמה. להפך: אלפי יהודים מכל העולם ממשיכים לבוא לכאן – בכלל זה מטוס מלא עד אפס מקום בעולים חדשים מצרפת, שנחת בישראל ביום חמישי האחרון. זוהי ארצנו, ואנחנו שומרים עליה, בונים אותה ועולים אליה.

ידידיי, 
לא רק בביקורי ברפיח חשבתי על ז'בוטינסקי. גם לפני נאומי בקונגרס האמריקני חשבתי על תמורות ההיסטוריה – מאז הגעתו של ז'בוטינסקי לארצות הברית ערב מלחמת העולם השנייה, ועד היום. אבי, פרופ' בנציון נתניהו ז''ל, שהיה אז בן 29, נסע ללונדון, שם היה ז'בוטינסקי והוא השפיע עליו להעתיק  את ליבת העשייה הציונית שלו לאמריקה. הם נסעו יחד. אבי היה חלק מהמשלחת שז'בוטינסקי קבע שם. הם נרתמו שם יחד, עם חוגי בית""ר והאצ""ל, לקידום החזון של צבא עברי ושל מדינה יהודית.

יעדים אלו התגשמו, אבל אחרי שז'בוטינסקי כבר לא היה בין החיים. הוא נפטר בגיל 60. אבי היה מנושאי ארונו. ליבו של הנביא הזה נדם, אבל המאור הגדול לא כבה. ז'בוטינסקי האמין בניצחונה הסופי של הציונות. הוא ידע שעוד צפויים לנו מאבקים לרוב, אבל מידיו לא נשמט אף פעם מצפן הדרך: ""בית, ארץ, חרות, תקווה"".

נוסיף ללכת לאורו, במאמצינו להוביל את מדינתנו האהובה לחוף מבטחים. או במילים שאני בטוח שהוא היה חותם עליהן: נלך עד הסוף, עד הניצחון המוחלט.

יהי זכרו של זאב ז'בוטינסקי נצור בלב עמנו לעד"
7.8.2024,"ציוץ, ביקור בבקו""ם","אני נמצא עכשיו בבסיס קליטה ומיון עם חיילים שהתגייסו היום לשריון ולהנדסה הקרבית. אני מאחל לכם הצלחה גדולה מאוד, שמרו אחד על השני ושמרו על המדינה שלנו.

אנחנו ממשיכים קדימה לניצחון. אני יודע שאזרחי ישראל נמצאים בדריכות, ואני מבקש מכם דבר אחד - לשמור על אורך רוח וקור רוח. אנחנו ערוכים הן להגנה והן להתקפה, אנחנו מכים באויבינו ונחושים גם להגן על עצמנו. 

אני רוצה קודם לומר מילה לחיילי צה''ל בסדיר ובמילואים: אתם הגב של האומה. אנחנו נותנים לכם את הגיבוי המלא, אנחנו גאים בכם, אנחנו מצדיעים לכם, אנחנו מגבים אתכם בכל צעד ובכל שעל. 

ואתם שמצטרפים היום, אתם מצטרפים היום לדור הניצחון. אתם מצטרפים לשני חילות שהיינו נוהגים לשיר אחרי מלחמת ששת הימים: 'השריון עשה היסטוריה׳ - וגם הנדסה קרבית. היום השריון וההנדסה הקרבית עושים היסטוריה. פשוט משנים את פני המערכה.

אתם מובילים את ההכרעה בתמרון הקרקעי, וכולם, כל מי שחשב שעבר זמנם ובטל זמנם, כולם היום מורידים את הכובע ואומרים ׳עבודה מדהימה׳. אתם באים לזרוע ההכרעה של מדינת ישראל
"
8.8.2024,"ציוץ לשכה, פגישה עם מתנחלים","יש לחזק עוד יותר את הביטחון ביהודה ושומרון וביישובי קו התפר. צה""ל מבצע עבודה חשובה מאוד בחודשים האחרונים בפגיעה בארגוני הטרור המאפשרת מרקם חיים ביהודה ושומרון. אני רואה את הסנקציות נגד המתיישבים והארגונים בחומרה רבה. אנו פועלים על מנת לבלום זאת. זה עניין של מדינת ישראל כולה ולא רק יהודה ושומרון"
10.8.2024,ציוץ,"איזו גאווה ישראלית. ברכות ענק לנבחרת החלומות האולימפית שלנו שהביאה הישגים חסרי תקדים למדינת ישראל. 

והיום הצטרפו אלייה בהישג אדיר נוסף הנבחרת הנפלאה שלנו להתעמלות אומנותית. 

7 מדליות אולימפיות שהושגו בכישרון, מאמץ והתמדה - תוך התעלות יחודית להביא כבוד וגאווה למדינתנו. 

ביחד אנחנו מנצחים"
10.8.2024,ציוץ לשכה,"אתן נהדרות. אתן הבאתן גאווה וכבוד למדינת ישראל בהיקף שקשה לתאר אותו. השלמתן ל-7 מדליות, וזה פשוט בזכות הכישרון, המאמץ והיחד שלכן - והיחד שלכן עם המדינה. אני רוצה לברך אתכן, אני גאה בכן - כל המדינה גאה בכן. אתן פשוט נבחרת הנפלאות. כל הכבוד לכן. אני רוצה להגיד לכן גם שההופעה הייתה מרתקת. אנחנו היינו צמודים, רעייתי ואני, הסתכלנו על כל רגע ורגע ופשוט הדהמתן את כולנו. ולבוא אחרי סין, איך אומרים - ׳יש עוד לאן לשאוף׳, אבל לא להרבה. אתן מבחינתי שוות זהב, כל אחת מכן וכולכן ביחד."
13.8.2024,ציוץ לשכה,"קביעת המדיניות בהר הבית כפופה ישירות לממשלה ולעומד בראשה.

אין מדיניות פרטית של שר כלשהו בהר הבית - לא של השר לביטחון לאומי ולא של שום שר אחר. כך היה תמיד בכל ממשלות ישראל.

האירוע הבוקר בהר הבית הוא חריגה מהסטטוס-קוו.

המדיניות של ישראל בהר הבית לא השתנתה - כך היה וכך יהיה"
13.8.2024,ציוץ לשכה,"הכלכלה הישראלית איתנה ומתפקדת היטב. הורדת הדירוג הינה תולדה של התמודדות ישראל עם מלחמה רב-זירתית שנכפתה עליה.

הדירוג יעלה שוב כשננצח - ואנו אכן ננצח"
15.8.2024,ציוץ,"אני רואה בחומרה את ההתפרעויות שהיו הערב בכפר ג׳ית, שכללו פגיעה בנפש וברכוש על-ידי ישראלים שנכנסו לכפר.

מי שנלחם בטרור הם צה״ל וכוחות הביטחון, ולא אף אחד אחר.

האחראים לכל מעשה עבירה ייתפסו, ויועמדו לדין"
18.8.2024,ציוץ,אנחנו מקיימים משא ומתן. לא מתן ומתן
18.8.2024,ישיבת ממשלה,"ישראל ערוכה לכל איום - הן בהגנה והן בהתקפה. אנחנו נחושים להגן על עצמנו, ואנחנו גם נחושים לגבות מחיר כבד מאוד מכל אויב שיעז לתקוף אותנו - מכל זירה שהיא. במקביל, אנחנו מנהלים משא-ומתן לשחרור חטופינו. זו משימה מוסרית ולאומית ראשונה במעלה. אנחנו מנהלים משא-ומתן מורכב מאוד כשבצד השני עומד ארגון טרור רצחני, חסר עכבות וסרבני. אבל אני רוצה להדגיש – אנו מקיימים משא-ומתן, ולא מתן-ומתן. יש דברים שאנחנו יכולים להיות גמישים לגביהם, ויש דברים שאנחנו לא יכולים להיות גמישים לגביהם - ואנחנו מתעקשים עליהם. אנחנו יודעים היטב להבדיל בין השניים. לכן, לצד המאמצים הכבירים שאנו עושים להחזרת חטופינו, אנחנו עומדים איתן על העקרונות שקבענו, שהם חיוניים לביטחון ישראל. העקרונות הללו - אני חוזר ואומר - תואמים את מתווה ה-27 במאי, שזכה לתמיכה אמריקנית. אני מבקש שוב להדגיש: החמאס, עד לרגע זה דבק בסרבנותו. הוא אפילו לא שלח נציג לשיחות בדוחה. ולכן, את הלחץ צריך להפנות לחמאס ולסינוואר, ולא לממשלת ישראל. הלחץ הצבאי החזק, והלחץ המדיני החזק, זו הדרך להשגת שחרור חטופינו."
19.8.2024,ציוץ לשכה,"הייתה לי היום פגישה טובה וחשובה עם מזכיר המדינה בלינקן. אני מאוד מעריך את המאמצים שארה""ב משקיעה בהגנה אזורית מול הציר האיראני. זה חשוב כמובן למדינת ישראל. אני גם מאוד מעריך את ההבנה שארה""ב גילתה לאינטרסים ביטחוניים חיוניים שלנו, תוך כדי המאמצים המשותפים שלנו להביא לשחרור חטופינו. ואני מבקש להדגיש: מאמצים לשחרור מקסימום מספר חטופים חיים - כבר בשלב הראשון של העסקה"
20.8.2024,ציוץ,"הלילה השיבו כוחותינו את גופותיהם של שישה מחטופינו שהוחזקו בידי ארגון הטרור הרצחני חמאס: אברהם מונדר ז״ל, אלכס דנציג ז״ל, חיים פרי ז״ל, יגב בוכשטב ז״ל, יורם מצגר ז״ל ונדב פופלוול ז״ל. 

לב כולנו דואב על האובדן הנורא. רעייתי שרה ואני מוסרים את תנחומינו מעומק לבנו למשפחות היקרות.

אני מבקש להודות ללוחמים ולמפקדים האמיצים של צה״ל והשב״כ על גבורתם ופעולתם הנחושה.

מדינת ישראל תמשיך לעשות כל מאמץ כדי להשיב את כל חטופינו - החיים והחללים כאחד"
20.8.2024,פגישה עם פורום גבורה ופורום תקווה,"הדבר הראשון - לחסל את החמאס ולהשיג ניצחון. אנחנו מתקרבים לזה צעד אחר צעד. אם לפני שלושה חודשים, לפני שנכנסנו לרפיח, אמרו שאין מה לעשות - יש הרבה מה לעשות. בינתיים, סיכלנו את דף וגם מפקדים אחרים. תפסנו את ציר פילדלפי, תפסנו את מעבר רפיח. אנחנו עם כל הכח כדי לפרק את שלטון החמאס ולחסל את היכולת הצבאית שלהם, וזה מתקדם. הדבר השני - אנחנו במקביל עושים מאמץ להחזיר את החטופים, בתנאים שיאפשרו את מקסום מספר החטופים המשוחררים בשלב הראשון של העסקה. אני אומר את זה בצורה ברורה - זה יעד שאני הצבתי. אבל הדבר הנוסף הוא לשמר את הנכסים הביטחוניים האסטרטגיים שלנו מול לחצים גדולים מבית ומן החוץ, ואנחנו עומדים בזה"
21.8.2024,ציוץ הצהרה,"אני כאן בבסיס חיל האוויר כדי לעמוד מקרוב על ההכנות שלנו מול איומים קרובים ורחוקים כאחד. אנחנו ערוכים לכל תרחיש, הן בהגנה והן בהתקפה. וחיל האוויר הוא אגרוף הברזל שלנו שיודע לפגוע בבטן הרכה שלו אויבינו. צוות הקרקע, הטייסים, המפקדים פה, עושים עבודה הרואית והם מוכיחים את זה פעם אחר פעם, ואם נצטרך, נוכיח את זה שוב, וביתר שאת"
21.8.2024,ציוץ,בהערכת מצב בחיל האוויר -  אגרוף הברזל שלנו שיודע לפגוע בבטן הרכה של אויבינו
25.8.2024,ציוץ לשכה,"לפנות בוקר אנחנו זיהינו היערכות של חיזבאללה לתקוף את ישראל. בעצה אחת עם שר הביטחון והרמטכ""ל, הנחינו את צה""ל לפעול באופן יזום להסיר את האיום. צה""ל פועל מאז בעוצמה לסכל את האיומים. הוא חיסל אלפי רקטות שכוונו לצפון הארץ, הוא מסכל גם איומים רבים אחרים ופועל בעוצמה גדולה - הן בהגנה והן בהתקפה. אני מבקש מכם, אזרחי ישראל, להישמע להנחיות פיקוד העורף. אנחנו נחושים לעשות הכל כדי להגן על המדינה שלנו, להחזיר את תושבי הצפון בבטחה לבתיהם ולהמשיך לקיים כלל פשוט: מי שפוגע בנו - אנחנו פוגעים בו"
25.8.2024,ציוץ,מי שפוגע בנו - אנחנו פוגעים בו
25.8.2024,ציוץ,נסראללה בביירות וחמינאי בטהראן צריכים לדעת שמה שעשינו היום זה צעד נוסף בדרך לשנות את המצב בצפון
25.8.2024,ישיבת ממשלה,"מה שהיה היום זה לא סוף פסוק. חיזבאללה ניסה לפנות בוקר לתקוף את מדינת ישראל ברקטות ובכטב״מים. אנחנו הנחינו את צה״ל לבצע מתקפת מנע עצימה להסרת האיום. צה״ל השמיד אלפי רקטות קצרות-טווח, והן כולן היו מיועדות לפגוע באזרחינו ובכוחותינו בגליל. בנוסף, צה״ל יירט את כל הכטב״מים שחיזבאללה שיגר למטרה אסטרטגית במרכז הארץ. אנחנו מכים בחיזבאללה במהלומות מחץ מפתיעות. לפני שלושה שבועות אנחנו חיסלנו את הרמטכ״ל שלו, והיום סיכלנו את תוכנית התקיפה שלו. נסראללה בביירות וחמינאי בטהראן צריכים לדעת שזהו צעד נוסף בדרך לשנות את המצב בצפון, ולהחזיר את תושבינו בבטחה לבתיהם. ואני חוזר ואומר - זה לא סוף פסוק"
27.8.2024,ציוץ הצהרה,"ברוך שובך הביתה, פרחאן קאדי. 

אני מברך את צה״ל והשב״כ על עוד מבצע שחרור מוצלח. אנחנו פועלים ללא לאות להחזיר את כל חטופינו.

אנחנו עושים זאת בשתי דרכים מרכזיות: במשא-ומתן ובמבצעי שחרור. שתי הדרכים גם יחד מחייבות נוכחות צבאית שלנו בשטח, ולחץ צבאי בלתי-פוסק על החמאס.

אנחנו נמשיך לפעול כך עד שנחזיר את כולם הביתה"
27.8.2024,"ציוץ לשכה, שיחה עם פרחאן קאדי","פרחאן אני כל כך שמח לדבר איתך. אני רוצה שתדע שאנחנו מתרגשים ממש מעומק הלב גם בשבילך גם בשביל המשפחה. אני רוצה שתדע שאנחנו לא שוכחים אף אחד כמו שאנחנו לא שכחנו אותך. אנחנו מחויבים להחזיר את כולם בלי יוצא מן הכלל. אבל בעיקר אני רוצה שתחבק את המשפחה ואני רוצה שתדע שעם ישראל כולו מחבק אותך, וגם את האחרים – אנחנו נביא אותם"
27.8.2024,ציוץ,"בשיחה עם פרחאן קאדי. 

אנחנו לא שוכחים אף אחד. אנחנו מחויבים להחזיר את כולם, בלי יוצא מן הכלל"
28.8.2024,ציוץ,היום בגבול הצפון. נחזיר את כל תושבינו בביטחה לבתיהם
28.8.2024,"ציוץ לשכה, עם חיילים בצפון","אני פה בגבול לבנון עם אלוף פיקוד צפון, המפקדים ועם החיילים שלנו, שעושים עבודה נהדרת. אנחנו סיכלנו לפני ימים אחדים מתקפת פתע של חיזבאללה על מדינת ישראל. אנחנו השמדנו אלפי רקטות קצרות-טווח, שהיו מכוונות לגליל ולגולן. ואני חוזר ואומר - אלפי רקטות. אנחנו סיכלנו את כל הכטב""מים שכוונו למדינת ישראל, לגליל ולמרכז, והם הושמדו וסוכלו. זו הצלחה גדולה, אבל אני לא אומר לכם שזה מספיק. להיפך, אמרתי אמת פשוטה - זה לא סוף פסוק. מתי יהיה סוף פסוק? רק כשנוכל להחזיר את הביטחון ואת התושבים לבתיהם בבטחה. זו לא אמירה, זו לא סיסמה - זה יעד לאומי ראשון במעלה. אנחנו מחויבים להשיג אותו - ואנחנו גם נשיג אותו, בעזרתכם וגם בעזרת השם. תודה לכם."
28.8.2024,ציוץ לשכה,"הלילה השיבו כוחותינו ארצה את גופתו של חלל צה""ל, ששמו לא הותר לפרסום. הלוחם נפל בקרב גבורה ב-7 באוקטובר עת הגן על יישובי עוטף עזה. לב העם כולו דואב על האובדן הנורא. רעייתי שרה ואני מוסרים את תנחומינו מעומק ליבנו לבני משפחתו. אני מבקש להודות ללוחמים ולמפקדים האמיצים של השב""כ ושל צה""ל על פעולתם החשובה. מדינת ישראל תמשיך לעשות כל מאמץ כדי להשיב ארצה את כל חטופינו, החיים והחללים כאחד"
30.8.2024,ציוץ,"גאווה ישראלית. לוחם הטקוואנדו אסף יסעור מרמת הגולן זכה במדליית זהב במשחקים הפראלימפיים!

ההישג האישי הנפלא הזה מרגש את כולנו, וביתר שאת בימים אלה.

כל הכבוד אסף"
30.8.2024,"ציוץ לשכה, שיחה עם אסף יסעור","אסף, מברוק ענק. איזו גאווה. כל הכבוד לך. מאוד מאוד ריגשת אותנו. אנחנו התרגשנו. לא הבאת רק הישג אישי, הבאת גם הישג לאומי. הבאת המון המון גאווה. אתה שווה זהב."
31.8.2024,ציוץ,"עמי דדאון, שזכה במדליית זהב בשחייה ל-100 מטר חופשי, שר בגאווה את המנון ״התקווה״.

עמי, אתה גאווה למדינת ישראל"
1.9.2024,הצהרה,"אנחנו ביום קשה. לב העם כולו נקרע. יחד עם כל אזרחי ישראל, הזדעזעתי עד עמקי נשמתי מהרצח הנורא בדם קר של שישה מחטופינו: כרמל גת, עדן ירושלמי, הירש גולדברג-פולין, אלכסנדר לובנוב, אלמוג סרוסי ורב-סמל ראשון אורי דנינו, זיכרונם לברכה. ה' ייקום דמם. יחד עם העם כולו, רעייתי ואני משתתפים ביגון הכבד של המשפחות. כולנו מתאבלים יחד עימן.

אני מבקש להביע הערכה עמוקה לכוחותינו, לחיילי צה""ל ולוחמי השב""כ האמיצים, שמסכנים את חייהם למען השבת בנינו ובנותינו. אני אומר למחבלי החמאס שרצחו את חטופינו ואני אומר למנהיגיהם - דמכם בראשכם. לא ננוח ולא נשקוט. אנחנו נרדוף אתכם, אנחנו נשיג אתכם ואנחנו נבוא אתכם חשבון.

אזרחי ישראל, אנחנו נלחמים בכל החזיתות באויב אכזר שרוצה לרצוח את כולנו. רק הבוקר הוא רצח שלושה שוטרים בחברון. רעייתי ואני שולחים תנחומים מעומק ליבנו למשפחותיהם. ראינו את האכזריות הבלתי נתפסת של רוצחי החמאס ב-7 באוקטובר, וראינו אותה שוב במנהרות מתחת לרפיח. העובדה שחמאס ממשיך לבצע זוועות כמו אלה שביצע ב-7 באוקטובר מחייבת אותנו לעשות הכל כדי שהוא לא יוכל לבצע את הזוועות הללו שוב.

אזרחי ישראל, המאמצים שלנו לשחרר את חטופינו נמשכים כל העת. מאז חודש דצמבר חמאס מסרב לנהל משא ומתן אמיתי. לפני שלושה חודשים, ב-27 במאי, ישראל הסכימה לעסקת שחרור חטופים בגיבוי מלא של ארה""ב. החמאס סרב. גם אחרי שארה""ב עדכנה את מתווה העסקה ב-16 באוגוסט - אנחנו הסכמנו, והחמאס שוב סרב.

בימים אלה, בשעה שישראל מנהלת משא ומתן אינטנסיבי מול המתווכות במאמץ עליון להגיע לעסקה, החמאס ממשיך לסרב בתוקף לכל הצעה. חמור מכך, באותו זמן ממש הוא רצח שישה מחטופינו. מי שרוצח חטופים - לא רוצה עסקה. אנחנו מצידנו לא נרפה. ממשלת ישראל מחויבת, ואני מחויב באופן אישי, להמשיך לחתור לעסקה שתחזיר את כל חטופינו ותבטיח את ביטחוננו ואת קיומנו
"
1.9.2024,"ציוץ לשכה, שיחה עם הוריו של אלכסנדר לובנוב",אני רוצה להגיד לכם עד כמה אני מצטער ומבקש סליחה על שלא הצלחנו להחזיר את סשה בחיים
2.9.2024,מסיבת עיתונאים,"אזרחי ישראל. אנחנו מצויים בעיצומה של מלחמה קיומית מול ציר הרשע של איראן. התנאי הראשון לניצחון במלחמה הקיומית הזאת זה אחדות בתוכנו. אנחנו צריכים לעמוד מלוכדים כאיש אחד מול אויב אכזר שרוצה להשמיד את כולנו בלי יוצא מן הכלל. שמאל וימין, דתיים וחילונים, יהודים ולא יהודים.

אנחנו גילינו את זה, לא רק ב-7 באוקטובר, אנחנו גילינו את זה לאורך כל המלחמה. אבל גילינו את זה ביתר שאת שוב בטבח הנורא, בהוצאה להורג בדם קר, של שישה מחטופינו: כרמל גת, עדן ירושלמי, הירש גולדברג-פולין, סשה לובנוב, אלמוג סרוסי, ורב סמל ראשון אורי דנינו, ה' יקום דמם.

ביממה האחרונה שוחחתי בטלפון עם כמה מהמשפחות שלהם, ותוך כדי שיחה, אני מסתכל על התמונות של הנשמות הטהורות הללו, והלב שלי, הלב של האומה, נשבר לרסיסים. אתה רואה את האור שקורן מפניהם, אתה רואה את התקווה, אתה רואה את האצילות, אתה שומע את סיפור חייהם המופלא, וכל האור הזה נכבה באבחה, כל הטוהר הזה נגדע על ידי יד אכזרית של מפלצות. אמרתי למשפחות ואני חוזר ואומר גם הערב - אני מבקש את סליחתכם, שלא הצלחנו להביא אותם חזרה בחיים. היינו קרובים, אבל לא הצלחנו. אני חוזר ואומר גם הערב - ישראל לא תעבור לסדר היום על הטבח הזה. החמאס ישלם על כך מחיר כבד מאוד.

במלחמה נגד ציר הרשע, במלחמה הספציפית הזאת נגד חמאס וגם בצפון, אנחנו הצבנו ארבע מטרות: לחסל את החמאס, להשיב את כל חטופינו, להבטיח שעזה לא תהווה עוד איום על ישראל, ולהשיב בבטחה את תושבינו בגבול הצפון. שלוש מתוך המטרות הללו עוברות דרך מקום אחד - ציר פילדלפי. זהו צינור החמצן וההתחמשות של החמאס.

אני רוצה לקחת כמה דקות להסביר מה המשמעות של ציר פילדלפי, מה זה בכלל, מה המשמעות שלו לביטחון ישראל, מה המשמעות והחשיבות שלו כדי להבטיח שלא יהיה לנו עוד 7 באוקטובר ועוד 7 באוקטובר ועוד 7 באוקטובר, כמו שהחמאס הבטיח לעשות.

אני רוצה להראות לכם קודם כל, מה היה לנו, במשך השנים עד שיצאנו משם. זאת מדינת ישראל, זאת מצרים, אתם רואים את רצועת עזה, המרחק לתל אביב הוא לא גדול, לבאר שבע הוא לא גדול, כמובן לעוטף הוא כלום, מטרים. אבל היה לנו גבול בינלאומי, והגבול הזה נפרס מהים עד אילת, זה היה הגבול הבינלאומי של מדינת ישראל. כשאתם מסתכלים על זה בהגדלה אתם רואים שכל הגבולות האלה, הגבול הימי בשליטתנו, הגבול היבשתי כולו בשליטתנו, אשקלון, שדרות, הקיבוצים, כרם שלום, ולמטה ציר פילדלפי ומעבר רפיח, כולם בשליטתנו.

הנה מה שקרה כשיצאנו מעזה. מה שקרה זה שהגבולות נשארו בידינו. את הגבול הימי ניסו לפרוץ בכל מיני משטים, למשל המרמרה, היו עוד ניסיונות, בלמנו את זה. הגבול היבשתי אצלנו, שום דבר לא חודר. אבל ברגע שיצאנו מציר פילדלפי - בעצם ציר פילדלפי זה הגבול בין רצועת עזה למצרים - וברגע שיצאנו משם, לא נשאר לנו שום מחסום בפני החדרה מסיבית של נשק, אמצעי לחימה, מכונות לייצור נשק ומכונות לחפירת מנהרות - הכל בחסות איראן, בהכוונת איראן, במימון איראני. נכנסו כל הדברים האלה שאתם רואים כאן, ועזה הפכה להיות איום עצום על מדינת ישראל, כי לא היה מחסום פה. זה מה שקרה.

ולכן נשאלת השאלה, ושואלים אותי, אם זה היה כל כך רע, למה לא כבשתם את זה? למה לא כבשתם את זה? והתשובה היא שאנחנו כל הזמן ניסינו לפגוע כמובן. אחרי שזה קרה, מיד אחרי ההתנתקות, ההתחמשות הזאת ביתר שאת כמובן תחת שלטון מורסי, אבל זה נמשך אחר כך, גם דרך שלטון מובארק וגם דרך שלטונות אחרים. ההתחמשות נמשכה כל הזמן ואנחנו נלחמנו בזה בשורה של מלחמות. אני הובלתי שלוש מהן, שלושה מבצעים: עמוד ענן, צוק איתן, שומר חומות. אנחנו נלחמנו בזה והדבר הזה הביא לכך שחיסלנו אלפי מחבלים, ומפקדים בכירים, את הרמטכ""ל של החמאס ג'עברי. אבל לא הייתה לגיטימציה לאומית או בינלאומית להיכנס, לכבוש את עזה, לתפוס מחדש את ציר פילדלפי ומעבר רפיח - לא הייתה הסכמה לאומית לכך, וגם לא בינלאומית.

עכשיו את החשיבות של ציר פילדלפי, אני לא אומר עכשיו, אני אמרתי כבר לפני 20 שנה. שרון הכריז על ההתנתקות בסוף 2003, כמה חודשים לאחר מכן ב-26 במרץ 2004, אני תיארתי מה הדרישות המינימליות שאני דורש, ואמרתי: התנאי הראשון שלי הוא שליטה על כל המעברים אל רצועת עזה וממנה - ביבשה, בים ובאוויר. ציר פילדלפי שמפריד בין רצועת עזה למצרים, לא יפונה. אם ישראל תוותר על השליטה, אמרתי, תהפוך עזה למובלעת טרור. כשהתפטרתי מהממשלה, כשהתברר שהם הולכים לעשות עקירת יישובים, באמת לעשות את ההתנתקות, נתתי לראש הממשלה שרון מכתב התפטרות, ואמרתי לו שם, כמינימום דרשתי את שמירת ציר פילדלפי בידינו.

אז זה לא דבר חדש. היה ברור שאם אין לנו את הציר הזה תהיה כאן התחמשות, תהיה יצירה של מפלצת. ציר הרשע צריך את ציר פילדלפי, ומאותה סיבה אנחנו חייבים לשלוט בציר פילדלפי. חמאס מתעקש מהסיבה הזאת שלא נהיה שם, ומהסיבה הזאת אני מתעקש שכן נהיה שם.

הנוכחות בציר פילדלפי היא קודם כל עניין מדיני אסטרטגי. אנחנו חייבים לקבע את העובדה שאנחנו שם. אומרים לי: ""נצא, מה קרה? תצא ל-42 יום ואחר כך תחזור"". ואני אמרתי שהיינו בסרט הזה כבר. היינו בו כשיצאנו מלבנון, אמרו לנו ברקטה הראשונה, בטיל הראשון – 'אנחנו ניכנס ונכבוש את המקום, ותהיה לנו תמיכה בינלאומית אדירה לזה'. טוב נורו משם אלפי טילים ולא הייתה תמיכה בינלאומית לזה. אמרו לנו כשיצאנו מהרצועה, עכשיו כשעשינו את הדבר הזה, אמרו 'מה הבעיה, ברקטה הראשונה אנחנו נכנסים. הרקטה הראשונה שנורת מעל הקרקע או מוברחת מתחת לקרקע אנחנו נכנסים'. 20 שנה עברו ולא נכנסנו.

אז כל מי שאומר שאנחנו נכנסים ואין בעיה - יש בעיה, ועוד איך. זה לא קל לעשות את זה. זאת לא שאלה טקטית צבאית, זאת שאלה של לחץ מדיני כביר שיופעל עלינו על ידי העולם כולו, אם אנחנו יוצאים - לא לחזור. לא לחזור.

אני אומר לכם כמה היה קשה לנו להתגבר על הלחץ הבינלאומי, ועמדתי בלחץ הזה, להיכנס לרפיח. תראו מה שילמנו. היה לנו לחץ אדיר. ה-ICC, הם הביאו את זה יום-יומיים לפני ההחלטה, הם ידעו שאנחנו הולכים לקבל את ההחלטה. ספגנו אמברגו נשק שהולך ומתפשט. שילמנו בחיי חיילינו. אבל זה כאין וכאפס למה שיהיה מופנה כלפינו אם אנחנו נצא. וכולם מבינים את החשיבות של הדבר הזה, אבל לא תומכים בנו. רוצים שנסיים את המלחמה. זה בעצם מה שכולם רוצים - שנסיים את המלחמה.

והציר הזה הוא שונה מכל יתר הצירים, מכל יתר המקומות. הוא מרכזי, הוא קובע את כל העתיד שלנו. החשיבות שלו עצומה לנו. אבל העולם שרוצה את סיום המלחמה, הדבר האחרון שהוא ירצה זה שנכנס לשם ויופעלו עלינו לחצים אדירים במועצת הביטחון, בדברים אחרים, אני לא רוצה לפרט, אני לא רוצה לתת רעיונות לאחרים, אני יודע כבר מה יהיה. למה לנו להיכנס למלכודת הזאת? אומרים לנו שזה אפשרי. אני אומר שהדבר הזה לא יביא לנו את החטופים. להיפך. להיפך.

אני רוצה להגיד לכם שכשנכנסו לפילדלפי, רק אז הרגשנו שינוי. במשך חודשים ארוכים, אחרי העסקה הראשונה, חמאס לא זז, הוא התעקש: ""אתם חייבים להכריז מראש על סיום המלחמה"". להתחייב לצאת מרצועת עזה"". בעצם ""לאפשר לנו לחזור לשלוט בעזה"". והסדק הראשון... ודבר כזה כמובן לא מביא לעסקה ולא לשחרור של אף חטוף. אבל הסדק הראשון בא כשנכנסו לרפיח, השתלטנו על ציר פילדלפי, השתלטנו על מעבר רפיח - צינור החמצן של החמאס, אז פתאום הם התחילו לדבר אחרת. אחר כך הם קצת נסוגו אחורה כשהם חשבו שאיראן תבוא להציל אותם, או חיזבאללה יבוא להציל אותם, עכשיו הם מקווים שהלחץ הבינלאומי, ולחץ פנימי יבואו להציל אותם. אבל העובדה היא שהשינוי הראשון והאפקטיבי לקראת עסקה שתתאפשר בא דווקא מהתפיסה של ציר פילדלפי. והפינוי שלו - אתה יוצא, אתה לא חוזר.

אמרתי ש""אנחנו לא יוצאים ל-42 יום כי אנחנו הולכים להיות שם 42 שנה"". לא אמרתי את זה. צוטטתי, ראיתי באחד מהערוצים - זה לא נכון. אבל אני יודע שאם אנחנו נצא יכול להיות שלא נחזור לשם 42 שנים, כי יצאנו משם ולא חזרנו 20 שנה. 

אחרי שהקרבנו, אחרי שנלחמנו, אחרי שתפסנו, אחרי שתפסנו אותם בגרגרת ושזה מה שיכול לתת לנו גם את החטופים. זה גם אגב מונע הברחה של חטופים מעל הקרקע. יכולים לקחת אותם ולהבריח אותם ב-42 יום האלה. להבריח אותם לסיני, זה מרחק של כמה מטרים. חוצים את הגדר והם נעלמים. הם יכולים להופיע באיראן או בתימן - בשום אופן לא.

אחרי שקיבלנו את כל הדבר הזה, אנחנו לא נוותר על זה, ולא נכניס את עצמנו למלכודת איומה שהיא לא שאלה טקטית צבאית, היא שאלה אסטרטגית מדינית. וכמו שהיו גורמי ביטחון שאמרו ""אין בעיה, אפשר לצאת מהרצועה, ההתנתקות"", ו""אין בעיה, אפשר לצאת מלבנון ואנחנו חוזרים מיד"". אני חושב שאחרי ה-9 באוקטובר, למדנו להיות קצת יותר זהירים בהערכות ולהבין גם את כל המרכיבים שנמצאים פה בתמונה.

לצערי, אף על פי שאנחנו מחויבים בכל נימי נפשנו, ואני מחויב בכל נימי נפשי, להשיג עסקה ולקדם עסקה - לצערי לא ראינו מענה דומה מצד החמאס. אנחנו הסכמנו למתווה שהציג הנשיא ביידן ב-31 במאי. אנחנו הסכמנו למה שהם קראו ""נוסח הגישור הסופי"" ב-16 באוגוסט. אנחנו הסכמנו לכל זה. החמאס סירב לראשון, החמאס מסרב לשני, הנציג שלו אל-חיה אמר אתמול: ""נסיגה מכל הרצועה, סיום המלחמה, תשאירו אותנו בשלטון"". זאת העמדה שלהם. אמרתי שהם זזו קצת, אבל ברגע שהם חושבים שיש איזו חולשה אצלנו, או איזה לחץ שישבור אותנו, הם חוזרים בחזרה. ולכן אנחנו לא נצא.

החשיבות של ציר פילדלפי היא חשיבות קרדינלית - גם להביא את החטופים וגם להבטיח שהחמאס ירוסק ושעזה לא תחזור להוות איום עלינו.

ולכן הבהרנו שזו העמדה שלנו. אבל מתוכנו התחילו להישמע קולות. מתוך הקבינט. שרים בממשלה שאמרו ""אין בעיה, אפשר לצאת"", אף על פי שהחלטנו כבר לא לצאת. ועל כן הייתי צריך להביא את זה לקבינט באופן רשמי ולקבע את הדבר הזה, ולהבהיר שיש דברים שאנחנו לא מתפשרים עליהם. אני רוצה להבהיר: אני גמיש במקום שאני יכול להיות גמיש. אני לא מתעקש במקום שאני יכול להיות גמיש, ואני לא גמיש במקום שאני חייב להתעקש. ועל זה אנחנו חייבים כולנו להתעקש, אחרת נחזור ונקבל את כל האסון שקרה פה.

ציר הרשע צריך את ציר פילדלפי. אנחנו צריכים להחזיק בו. ולכן, אחרי שקיבלנו את החלטת הקבינט, אני נדהמתי, אני פשוט נדהמתי, כי שמעתי מתוכנו שאומרים שאנחנו יכולים שוב לצאת. אבל מתי זה נאמר? אחרי שטבחו בנו, אחרי שרצחו שישה מחטופינו בדם קר? איזה מסר זה שולח לחמאס? תרצחו חטופים - תקבלו ויתורים.

אני אומר זה לגיטימי לגמרי בתוך הדיונים, כל שר יכול, חייב להגיד את דעתו. כל מי שמצוי קצת בדיונים האלה, ומצויים בהם יותר מדי, ולפעמים גם בצורה מעוותת, אבל כל אחד יודע את האמת, אני מעודד את כולם להגיד את דעתם. אני לא חוסם אף אחד - להיפך. אבל מהרגע שהתקבלה החלטה היא מחייבת. כי החברות בקבינט זו לא תכנית כבקשתך. ברגע שמתקבלת החלטה היא מחייבת את כולם.

והמסר שאנחנו נשנה החלטה אסטרטגית חיונית, בכלל, שאנחנו משנים החלטות תחת לחץ של טבח של חטופינו, זה מסר איום ונורא. זה תמריץ לטרור, זה תמריץ לעוד רציחות, ולכן זה לא יקרה. זה פשוט לא יקרה. החמאס כמובן חושב שזה כן יקרה, כל עוד הוא רואה את הפילוג בתוכנו. אגב, זה לא חדש. הוא נוהג בטקטיקה הזאת כבר שנה שלמה.

קודם כל זה מה שאנחנו רוצים שיהיה. צה""ל נשאר פה ובולם כדי להוציא אותנו, לא רק משם, אלא בכלל מרצועת עזה, חמאס נוהג בטקטיקה של לפצל אותנו, לפלג אותנו, להחליש אותנו ובסוף להכניע אותנו. איך הוא עושה את זה? הנה מסמך הנחיות שנמצא במנהרה של בכירי החמאס על ידי חיילינו. אגב, בתקשורת אמרו שזה סינוואר, אני לא יכול להתחייב שזה סינוואר, אבל אני מתחייב שזה בכירי חמאס. הנה המסמך המקורי בערבית, והנה התרגום שלו: להגביר הפצת תמונות וסרטוני חטופים בשל הלחץ הפסיכולוגי שהם יוצרים.

לעשות הכול להגברת הלחץ הפסיכולוגי על גלנט. להמשיך את הקו שנתניהו אחראי למה שקרה. לפגוע בנרטיב הישראלי, כאילו הפעולה הקרקעית משרתת את החזרת החטופים. מילה במילה. זה איך אומרים, דף המסרים של חמאס. זאת האסטרטגיה של חמאס. הוא רוצה לפלג בתוכנו, הוא בונה על שסע פנימי.

הוא חושב שרוב העם ילך אחרי זה. הוא טועה. אני אמרתי בזמנו, כשהיה הוויכוח על הסרבנות, אתם זוכרים את זה. אמרתי שביום פקודה אנחנו נתייצב יחד. הוויכוח הזה, חשבתי שהוא נורא ואיום, הוא יוצר ציפייה אצל האויבים שלנו, שאנחנו חלשים, מפורדים, שאנחנו ניכנע - אבל ביום פקודה אנחנו נילחם כולנו.

עכשיו זה יוצר את אותו הדבר, את אותה אשליה - שאנחנו ניכנע בדברים קרדינליים שחשובים להבטחת עתידנו וקיומנו. שאפשר לעשות ריב ומדון בתוכנו ושאנחנו ניכנע. אני לא איכנע ללחץ הזה, אני עומד בלחצים, גם יותר גדולים. והעם שלנו לא ייכנע ללחץ הזה, כי רוב הציבור מבין בדיוק מה שאמרתי כאן. זה לא חשוב מה שרואים באקרנים, מה שרואים במרקעים - אני אומר לסינוואר: תשכח מזה. זה לא יהיה.

אנחנו צריכים לעמוד מאוחדים על אינטרס קיומי שלנו. אנחנו צריכים לפעול יחד כדי שהצד השני יבין, כמו שהוא הבין לגבי סיום המלחמה, כך הוא יבין גם כאן, שאנחנו לא מוותרים בדברים החיוניים. אגב, אנחנו מוותרים בדברים לא-חיוניים. נתתי מרחב הגמשות גדול מאוד במהלך השנה וגם עכשיו. אבל בדברים קיומיים אנחנו עומדים יחד. וברגע שחמאס יבין את זה - תהיה עסקה. וברגע שהוא יבין את זה, נבטיח גם את קיומנו ואת עתידנו. יחד נעמוד, יחד נילחם, ויחד בעזרת השם ננצח
"
3.9.2024,ציוץ,ציר הרשע צריך את ציר פילדלפי. לכן אני לא מוכן לוותר עליו
8.9.2024,ישיבת ממשלה,"זה יום קשה. מחבל נתעב רצח בדם קר שלושה מאזרחינו בגשר אלנבי. אני שולח בשם הממשלה ובשמי תנחומים למשפחות הנרצחים. אנחנו מוקפים באידיאולוגיה רצחנית שמובלת על ידי ציר הרשע של איראן. בימים האחרונים מחבלים נתעבים רצחו שישה מחטופינו בדם קר ושלושה משוטרי משטרת ישראל. הרוצחים אינם מבחינים בינינו, הם רוצים לרצוח את כולנו, עד האחרון שבינינו - ימין ושמאל, חילונים ודתיים, יהודים ולא יהודים. 

מה שמונע את השמדת עמנו כבימים עברו הוא עוצמתה של מדינת ישראל וכוחו של צבא ההגנה לישראל. רוח הגבורה של החיילים והחיילות, השוטרים והשוטרות, אנשי ונשות כוחות הביטחון שלנו, ההקרבה העילאית של נופלינו הגיבורים וכוח העמידה של עמנו - זה כל ההבדל. כשאנחנו עומדים יחד - אויבינו אינם יכולים לנו, ולכן היעד המרכזי שלהם הוא לפלג אותנו, לזרוע פירוד בתוכנו.

בסוף השבוע האחרון פרסם העיתון הגרמני ""בילד"" מסמך רשמי של החמאס שחושף את תוכנית הפעולה שלו: לזרוע פירוד בתוכנו, להפעיל לוחמה פסיכולוגית על משפחות החטופים, להפעיל לחץ פוליטי פנימי וחיצוני על ממשלת ישראל, לקרוע אותנו מבפנים ולהמשיך במלחמה עד להודעה חדשה, עד תבוסת ישראל.

רובם המוחלט של אזרחי ישראל אינם נופלים למלכודת הזאת של החמאס. הם יודעים שאנחנו מחויבים בכל מאודנו להשיג את מטרות המלחמה - לחסל את החמאס, להחזיר את כל חטופינו, להבטיח שעזה לא תהווה עוד איום על ישראל ולהשיב בבטחה את תושבינו בצפון ובדרום לבתיהם. נעמוד יחד, נחזיק יחד בחרב דוד, ובעזרת השם ננצח. ועוד מילה אחת: יש השואלים ""הלנצח תאכל חרב?"". במזרח התיכון בלי חרב אין נצח
"
8.9.2024,ציוץ,אויבינו רוצים לרצוח את כולנו - לכן עלינו לעמוד מאוחדים מולם - עד לניצחון
9.9.2024,ציוץ הצהרה,"אני שומע את הזעקה של משפחות החטופים, אני שומע את הזעקה של משפחות שאיבדו את היקר להן מכל. רעייתי ואני הולכים למפגשים קורעי לב, שפשוט שוברים את הלב לרסיסים. אני שומע, אני מקשיב, אני גם לא שופט, ואני עושה הכול כדי להחזיר את החטופים וכדי לנצח במלחמה"
11.9.2024,ציוץ לשכה,"אנחנו בלחימה רב-זירתית. לצערי, איבדנו שני לוחמים היום ברפיח. אנחנו שולחים תנחומים מעומק הלב למשפחות שלהם. במאבק הרב-זירתי הזה אנחנו גם יודעים שאנחנו צריכים לאבטח ולהבטיח את גבולנו המזרחי מול ירדן. זה גבול של שלום. אנחנו משתפים פעולה עם ממלכת ירדן כדי להבטיח שהוא יישאר כזה. אבל בזמן האחרון האתגרים גדלים. יש ניסיון להבריח גם מחבלים וגם אמצעי לחימה מעבר הירדן לתוך יהודה ושומרון ולתוך ערי ישראל. אנחנו פועלים כאן בשיתוף פעולה עם כל הגורמים כדי לעצור את הדבר הזה. אני פה עם סגן הרמטכ""ל, עם אלוף פיקוד המרכז ועם מח""ט הבקעה. אנחנו נפעל כאן כדי להקים מכשול חזק יותר נגד ניסיונות ההברחה. אנחנו עושים את זה בתיאום עם השכנים. חשוב לנו להבטיח שהגבול הזה יישאר גבול של שלום - שלום וביטחון"
11.9.2024,ציוץ,"אנחנו בלחימה רב-זירתית. לצערי, איבדנו שני לוחמים היום ברפיח. אנחנו שולחים תנחומים מעומק הלב למשפחות היקרות. לב כולנו איתן"
15.9.2024,ישיבת ממשלה,"אנחנו במערכה רב-זירתית מול ציר הרשע של איראן שחותר להשמדתנו. הבוקר, החות'ים שיגרו טיל קרקע-קרקע מתימן לשטחנו. הם כבר היו צריכים לדעת שאנחנו גובים מחיר כבד על כל ניסיון לפגוע בנו. מי שזקוק לתזכורת בעניין זה, מוזמן לבקר בנמל חודיידה. כל מי שתוקף אותנו לא יחמוק מנחת זרוענו. החמאס כבר לומד זאת בפעולתנו הנחושה שתביא להשמדתו ולשחרור כל חטופינו.

ביקרתי בצפון. אני קשוב לתושבי הצפון. אני משוחח איתם ועם ראשי רשויות בצפון. אני רואה את המצוקה, אני שומע את הזעקה. המצב הקיים לא יימשך. זה מחייב שינוי של מאזן הכוחות בגבולנו הצפוני. נעשה כל מה שצריך כדי להחזיר את תושבינו בבטחה לבתיהם. אני מחויב לזה, הממשלה מחויבת לזה, ולא נסתפק בפחות מזה. נעשה זאת בזכות גבורת לוחמינו ומתוך אחדות בתוכנו, כעם מלוכד שקם על אויבינו כדי להבטיח את עתידנו
"
15.9.2024,ציוץ,"החות׳ים כבר היו צריכים לדעת שאנחנו גובים מחיר כבד על כל ניסיון לפגוע בנו. 

מי שזקוק לתזכורת - מוזמן לבקר בנמל חודיידה"
18.9.2024,ציוץ,אני כבר אמרתי: אנחנו נחזיר את תושבי הצפון בבטחה לבתיהם וכך בדיוק נעשה
18.9.2024,ציוץ,"רעייתי שרה ואני שולחים תנחומים מעומק ליבנו למשפחתו של ד""ר יוסף צ'חנובר שהלך לעולמו. יוסי, חתן פרס ישראל, היה דמות מופת שתרמה תרומה כבירה לביטחון ישראל. הוא ייזכר בתולדות עמנו כמשרת ציבור חסר פניות שתמיד התגייס למשימות לאומיות ותמיד נרתם לכל אתגר. בפגישותיי עמו במהלך השנים, התרשמתי שוב ושוב ממחויבותו העמוקה למדינתנו, מרוחב ידיעותיו ומהתבונה וההגינות שהנחו אותו בכל צעדיו. נזכור אותו בגעגוע אמיתי. יהי זכרו ברוך"
20.9.2024,ציוץ לשכה,"יעדינו ברורים, ומעשינו מדברים בעד עצמם"
21.9.2024,ציוץ,אני מדגיש שוב: יעדינו ברורים ומעשינו מדברים בעד עצמם
22.9.2024,ציוץ הצהרה,"בימים האחרונים אנחנו הנחתנו על חיזבאללה רצף של מכות שהוא לא דמיין. אם חיזבאללה לא הבין את המסר, אני מבטיח לכם - הוא יבין את המסר. אנחנו נחושים להחזיר את תושבינו בצפון בבטחה לבתיהם. שום מדינה לא יכולה לסבול ירי על תושביה, ירי על עריה - וגם אנחנו, מדינת ישראל, לא נסבול זאת. אנחנו נעשה כל מה שצריך כדי להחזיר את הביטחון"
